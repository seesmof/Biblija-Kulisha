###MRK
###!! Євангелия від Сьв. Марка
###! Марка
##1
#1 Почин євангелиї Ісуса Христа, Сина Божого,
#2 як написано в пророків: Ось я посилаю ангела мого перед лицем Твоїм, що приготовить дорогу Твою перед Тобою.
#3 Голос покликуючого в пустинї: Готовте дорогу Господню, простими робіть стежки Його.
#4 Появивсь Йоан, хрестячи в пустинї, й проповідуючи хрещеннє покаяння на прощеннє гріхів.
#5 І виходила до него вся сторона Юдейська й Єрусалимцї, й хрестились від него всї в ріцї Йорданї, сповідаючи гріхи свої.
#6 Був же Йоан одягнений у верблюжий волос і в пояс шкуряний на поясницї своїй; а їв сарану та дикий мед;
#7 і проповідував, глаголючи: Гряде потужнїщий над мене слїдом за мною; у Него недостоєн я, нахилившись, розвязати ремінь обувя Його.
#8 Я хрестив вас водою, Він же хрестите ме вас Духом сьвятим.
#9 І сталось тими днями: Прийшов Ісус із Назарету Галилейського, й охрестивсь у Йоана в Йорданї.
#10 І, зараз вийшовши з води, побачив небеса, що відчинились, і Дух, як голуб, злинув на Него.
#11 І зійшов голос із небес: Ти єси Син мій любий, що я вподобав.
#12 І зараз Дух випровадив Його в пустиню.
#13 І був там у пустинї днїв сорок, спокушуваний од сатани; й пробував з дикими зьвірми; й ангели служили Йому.
#14 Як же видано Йоана, прийшов Ісус у Галилею, проповідуючи євангелию царства Божого,
#15 і глаголючи: Що сповнив ся час, і наближило ся царство Боже. Покайтесь і віруйте в євангелию.
#16 Ходячи ж понад морем Галилейським, побачив Симона та Андрея, брата його, як вони закидали невід у море; були бо рибалки.
#17 І рече до них Ісус: Ійдїть слїдом за мною, то зроблю, що станетесь ловцями людей.
#18 І, зараз покинувши неводи свої, пійшли слїдом за Ним.
#19 І, відійшовши трохи дальше звідтіля, побачив Якова Зеведеєвого та Йоана, брата його, так само в човнї, налагоджуючих неводи.
#20 І зараз покликав їх; і, покинувши батька свого Зеведея в човнї з наймитами, пійшли слїдом за Ним.
#21 І приходять у Капернаум; і зараз субітнього дня, увійшовши в школу, навчав.
#22 І дивувались наукою Його, навчав бо їх яко маючий власть, а не як письменники.
#23 І був у них у школї чоловік з духом нечистим; і закричав,
#24 кажучи: Остав! що нам і Тобі, Ісусе Назарянине? чи прийшов єси погубити нас? Знаю Тебе, хто єси: Сьвятий Божий.
#25 І погрозив йому Ісус, глаголючи: Мовчи й вийди з него.
#26 І стрепенувши його дух нечистий, і закричавши голосом великим, вийшов з него.
#27 І полякались усї так, що питали один в одного, говорячи: Що се таке? що се за наука така нова? що по власти й духам нечистим повелїває, і слухають Його?
#28 І розійшлась чутка про Него зараз по всїй околицї Галилейській.
#29 І зараз, із школи вийшовши, пійшли в господу Симона та Андрея, з Яковом та Йоаном.
#30 Теща ж Симонова лежала в пропасницї, й зараз кажуть Йому про неї.
#31 І приступивши Він, підвів її, взявши за руку її; й покинула її пропасниця зараз; і послугувала вона їм.
#32 Як же настав вечір, після заходу сонця, поприносили до Него всїх недужих і біснуватих.
#33 І ввесь город зібрав ся до дверей.
#34 І сцїлив многих недужих на всякі болестї, і бісів многих вигнав; і не дозволяв говорити бісам, бо вони знали Його.
#35 І вранцї, ще геть за ночи, вставши, вийшов, і пійшов у пусте місце, й там молив ся.
#36 І пустились за Ним Симон і ті, що з ним.
#37 І, знайшовши Його, кажуть Йому: Що всї шукають Тебе.
#38 І рече до них: Ходїмо в близькі містечка, щоб і там проповідував; на те бо прийшов я.
#39 І проповідував по школах їх скрізь по всїй Галилеї, і виганяв біси.
#40 І приходить до Него прокажений, і благаючи Його, впавши на колїна перед Ним, каже до Него: Коли хочеш, зможеш мене очистити.
#41 Ісус же, змилосердившись, простяг руку, доторкнувсь до него, й рече йому: Хочу; очистись.
#42 І, як Він сказав, зараз зникла з него проказа, й очистив ся.
#43 І, заказавши йому, зараз відослав його,
#44 і рече до него: Гледи ж, нїкому нїчого не кажи, а йди, покажись священикові, і принеси за очищеннє твоє, що повелїв Мойсей на сьвідкуваннє їм.
#45 Він же, вийшовши, почав проповідувати багато, й ширити кругом чутку; так, що Він не міг уже явно ввійти в город, а пробував осторонь у пустих місцях; і приходили до Него звідусюди.
##2
#1 І знов увійшов у Капернаум через кілька днїв; і розголошено, що Він у господї.
#2 І зараз назбиралось багато, так що не було місця анї перед дверима. І проповідував Він їм слово.
#3 І приходять до Него, несучи розслабленого; несло його четверо.
#4 І, не можучи приступити до Него за народом, розкрили стелю, де був; і, проламавши, спустили ліжко, на котрому лежав розслаблений.
#5 Бачивши ж Ісус віру їх, рече до розслабленого: Сину, оставляють ся тобі гріхи твої.
#6 Були ж деякі з письменників, що там сидїли, і казали в серцях своїх:
#7 Що за хулу сей так говорить? хто може оставляти гріхи, як тільки один Бог?
#8 І зараз, постерігши Ісус духом своїм, що так мислять собі, рече до них: На що се кажете в серцях ваших?
#9 Що легше? сказати розслабленому: Оставляють ся тобі гріхи твої, або сказати: Устань, і візьми постїль твою, та й ходи.
#10 От же, щоб ви знали, що Син чоловічий має власть оставляти на землї гріхи (рече до розслабленого:)
#11 Тобі глаголю: Устань, і візьми постїль твою, та й іди до дому твого.
#12 І встав зараз, і взявши постїль, вийшов перед усїма; так що здивувались усї, і прославляли Бога, говорячи: Що нїколи такого не бачили.
#13 І вийшов знов над море; а ввесь народ пійшов до Него, й навчав їх.
#14 І, йдучи мимо, побачив Левію Алфеєвого, сидячого на митницї, і рече йому: Йди слїдом за мною. І, вставши, пійшов слїдом за Ним.
#15 І сталось, як сидїв Він за столом у господї в него, посїдало з Ісусом і учениками Його й багато митників та грішників; було бо їх багато, і йшли слїдом за Ним.
#16 І бачивши письменники та Фарисеї, що Він їсть із митниками та грішниками, казали до учеників Його: Як се, що Він з митниками та грішниками їсть і пє?
#17 І почувши Ісус, рече до них: Не треба здоровим лїкаря, а недужим. Не прийшов я звати праведників, а грішників до покаяння.
#18 А були ученики Йоанові та Фарисейські постниками; й приходять і кажуть Йому: Чого ученики Йоанові та Фарисейські постять, Твої ж ученики не постять?
#19 І рече їм Ісус: Чи можуть синове весїльні постити, як жених з ними? Доки мають із собою жениха, не можуть постити.
#20 Прийдуть же днї, коли візьметься від них жених, і тодї постити муть в ті днї.
#21 І нїхто не пришиває латки з нової тканини до старої одежини, ато нова латка урве старого, й гірша буде дїрка.
#22 І нїхто не наливає нового вина в старі бурдюки, ато нове вино порозриває бурдюки, й вино витече й бурдюки пропадуть; нове ж вино в нові бурдюки наливати.
#23 І довелось переходити Йому в суботу через засїви; й почали ученики Його дорогу верстати, рвучи колоссє.
#24 І казали до Него Фарисеї: Дивись, чого вони роблять у суботу, що не годить ся?
#25 А Він рече до них: Чи нїколи не читали ви, що зробив Давид, як був у нуждї і голодував він і ті, що були з ним?
#26 Як увійшов він у Божий дом за Авиятара архиєрея, та й їв хлїби показнї, що не годилось їсти, як тільки священикам, і дав і тим, що були з ним?
#27 І рече до них: Субота ради чоловіка постала, не чоловік задля суботи.
#28 Тим Син чоловічий — Господь і суботи.
##3
#1 І ввійшов ізнов у школу; й був там чоловік, що мав суху руку.
#2 І назирали Його, чи сцїлить його в суботу, щоб обвинуватити Його.
#3 І рече до сухорукого чоловіка: Стань посерединї.
#4 І рече до них: Чи годить ся в суботу добро робити, чи зло робити? життє спасати, чи погубляти? Вони ж мовчали.
#5 І, позирнувши на них кругом гнївно, жалкуючи над скаменїлостю сердець їх, рече чоловікові: Простягни руку твою. І простяг, і стала рука його здорова, як і друга.
#6 І вийшовши Фарисеї, зараз з Іродиянами зробили раду на Него, як Його погубити.
#7 Ісус же відійшов з учениками своїми до моря; а великий натовп із Галилеї йшов за Ним, і з Юдеї,
#8 і з Єрусалиму, й з Ідумеї, і зза Йордану; й ті, що кругом Тира та Сидона, натовп великий, прочувши, скільки Він робив, поприходили до Него.
#9 І сказав Він ученикам своїм наготовити Йому човна задля народу, щоб не тиснулись до Него.
#10 Многих бо сцїлив, так що кидались на Него, щоб приторкнутись до Него, хто з них мав недуги.
#11 А духи нечисті, як бачили Його, то падали ниць перед Ним, і кричали, говорячи: Ти єси Син Божий.
#12 І остро грозив їм, щоб Його не виявляли.
#13 І вийшов Він на гору, й покликав, кого схотїв сам; і поприходили до Него.
#14 І настановив дванайцятьох, щоб були з Ним, і щоб посилати їх проповідувати,
#15 і щоб мали силу сцїляти недуги, й виганяти біси.
#16 І дав Симонові імя Петр;
#17 та Якова Зеведеєвого, та Йоана, брата Якового, й дав їм імена Воанергес, що єсть: Сини громові;
#18 та Андрея, та Филипа, та Вартоломея, та Маттея, та Тому, та Якова Алфеєвого, та Тадея, та Симона Хананця,
#19 та Юду Іскариоцького, що зрадив Його.
#20 Входять вони в господу, і знов сходить ся народ, так що не могли анї хлїба зʼїсти.
#21 І прочувши свояки Його, вийшли взяти Його; казали бо, що Він не при собі.
#22 А письменники, поприходивши з Єрусалиму, казали, що Вельзевула має, і що бісовським князем виганяє біси.
#23 І, покликавши їх, говорив до них приповістями: Як може сатана сатану виганяти?
#24 І коли царство проти себе роздїлить ся, не може стояти царство те.
#25 І коли господа проти себе роздїлить ся, не може стояти господа тая.
#26 І коли сатана устав проти себе, й роздїлив ся, не може стояти, а конець йому.
#27 Не може нїхто надоби сильного, ввійшовши в господу його, пожакувати, як перше сильного не звяже; аж тодї господу його пограбить.
#28 Істино глаголю вам: Що всї гріхи відпустять ся синам чоловічим, і хули, якими б вони нї хулили;
#29 хто ж хулити ме на Духа сьвятого, не має прощення во віки, а винен вічного осуду:
#30 бо казали: Духа нечистого має.
#31 Приходять тодї брати й мати Його, й стоячи на дворі, послали до Него, кличучи Його.
#32 І сидїв народ круг Него; кажуть же Йому: Ось мати Твоя і брати Твої на дворі шукають Тебе.
#33 І, озвавшись до них, рече: Хто се мати моя, або брати мої?
#34 І, позирнувши кругом по тих, що сидїли коло Него, рече: Оце мати моя, і брати мої!
#35 Хто бо чинити ме волю Божу, той брат менї, й сестра моя, і мати.
##4
#1 І почав знов навчати над морем; і назбиралось багато народу, так що Він увійшов у човен, щоб сидїти на морі; а ввесь народ був на землї при морю.
#2 І навчав їх багато приповістями, й глаголав до них у науцї своїй:
#3 Слухайте: Ось вийшов сїяч сїяти:
#4 і сталось, як сїяв, одно впало над шляхом, і налетїло птаство небесне, й пожерло його.
#5 Инше ж упало на каменистому, де не мало доволї землї, і зараз посходило, бо не мало глибокої землї.
#6 Як же зійшло сонце, повяло, й, не маючи кореня, посохло.
#7 А инше попадало між тернину, й тернина, розвившись, поглушила його, і овощу не дало.
#8 А инше впало на землю добру, й дало плід, що сходив і ріс, і вродило одно в трийцятеро, а одно в шістьдесятеро а одно в сотеро.
#9 І рече до них: Хто має уші слухати, нехай слухає.
#10 Як же був на самотї, питались у Него ті, що з Ним, разом з дванайцятьма, про приповість.
#11 І рече до них: Вам дано знати тайну царства Божого; тим же, що осторонь, у приповістях усе стаєть ся,
#12 щоб дивлячись дивились, та й не бачили, й слухаючи слухали, та й не розуміли, щоб инколи не навернулись, і не простились їм гріхи.
#13 І рече до них: Хиба не знаєте приповістї сієї? як же всї приповістї зрозумієте?
#14 Сїяч слово сїє.
#15 Що ж над шляхом, се ті, де сїється слово, й, як почують, зараз приходить сатана, й забирає слово, посїяне в серцях їх.
#16 Подібно ж і ті, що на каменистому посїяні, котрі, як почують слово, зараз із радостю приймають його,
#17 та не мають кореня в собі, а тільки до часу вони; опісля ж, як настане горе або гоненнє за слово, зараз блазнять ся.
#18 А ті, що посїяні між терниною, се ті, що слухали слово,
#19 та журба сьвіта сього, й омана багацтва, і инші жадоби входять, і глушять слово, й безовочним робить ся воно.
#20 А на землю добру посїяні, се ті, що чують слово й приймають, і приносять овощ, одно в трийцятеро, друге в шістьдесятеро, а инше в сотеро.
#21 І рече до них: Чи на те приносять сьвітло, щоб ставити його під посудину, або під ліжко, а не щоб на сьвічнику ставити?
#22 Нема бо нїчого схованого, щоб не обявилось; і не втаєно, а щоб на яв вийшло.
#23 Коли хто має уші слухати, нехай слухає.
#24 І рече їм: Вважайте, що чуєте: Якою мірою міряєте, відміряєть ся вам, і прибавить ся вам, що слухаєте.
#25 Хто бо має, дасть ся йому; а хто не має, і що має, візьметь ся від него.
#26 І рече: Так єсть царство Боже, як коли чоловік, що вкине зерно у землю,
#27 та й спить, і встає в ночі і в день, а зерно сходить і росте, як — він не знає.
#28 Від себе бо земля родить: спершу траву, потім колос, а далїй повну пшеницю в колосї.
#29 Як же доспіє овощ, зараз посилає серпа, бо настали жнива.
#30 І рече: Кому уподобимо царство Боже? або до якої приповісти приложимо його?
#31 Воно мов зерно горчицї, що, як сїєш його в землю, то воно дрібнїще від усїх зерен, які є на землї;
#32 а як посїєть ся, сходить, і робить ся більшим над усї зілля, і ширить велике віттє, так що під тїнню його кублитись може птаство небесне.
#33 І многими такими приповістями глаголав їм слово, скільки могли слухати.
#34 Без приповістї ж не говорив їм; на самотї ж ученикам своїм вияснював усе.
#35 І рече їм того дня, як настав вечір: Перевезімось на той бік.
#36 І, відпустивши народ, узяли Його, як був в човнї. І инші ж човни були з Ним.
#37 І схопилась велика вітряна буря, а филї заливали човен, так що вже тонув.
#38 А був Він на кермі, сплючи на подусцї. І розбудили Його, й кажуть Йому: Учителю, чи Тобі байдуже, що погибаємо?
#39 І вставши, погрозив вітрові, і рече до моря: Мовчи, перестань! І втих вітер, і настала тишина велика.
#40 І рече їм: Чого ви такі полохливі? Як се? нема в вас віри?
#41 І полякались страхом великим; і казали один до одного: Хто оце Сей, що й вітер і море слухає Його?
##5
#1 І перевезлись на той бік моря, у землю Гадаринську.
#2 І скоро вийшов Він із човна, зараз зустрів Його чоловік із гробів у дусї нечистому,
#3 що домував між гробами, і навіть залїзами нїхто не міг його звязати:
#4 часто бо заковувано його в кайдани й залїза, й розривав залїза на собі, й ламав кайдани, й нїхто його не здолїв угамувати.
#5 І по всяк час у ночі і в день пробував він у горах та гробах, кричавши, та бивши себе каміннєм.
#6 Побачивши ж Ісуса оддалеки, прибіг та й уклонив ся Йому,
#7 і, закричавши голосом великим, каже: Що менї й Тобі, Ісусе, Сину Бога Вишнього? Заклинаю Тебе Богом, не муч мене.
#8 (Рече бо йому: Вийди, душе нечистий, з чоловіка.)
#9 І спитав його: Яке імя твоє? І відповів, кажучи: Імя моє Легион, бо нас багато.
#10 І благав Його вельми, щоб не висилав їх геть із тієї сторони.
#11 Пас ся ж там поблизу гір великий гурт свиней.
#12 І благали Його всї біси, кажучи: Пішли нас у свинї, щоб ми ввійшли в них.
#13 І зараз дозволив їм Ісус. І вийшовши нечисті духи, увійшли в свинї; і кинув ся гурт із кручі в море, (було ж їх тисяч зо дві,) та й потонули в морі.
#14 А ті, що пасли свинї, побігли, та й розказали в городї і в селах. І повиходили дивитись, що се сталось.
#15 І приходять до Ісуса, й бачять біснуватого; сидить одягнений і при розумі, того, що мав Легиона, та й полякались.
#16 І розказували їм ті, що бачили, що сталось біснуватому, й про свинї.
#17 І почали вони просити Його вийти з їх гряниць.
#18 І як увійшов Він у човен, просив Його той, що був біснуватий, щоб бути з Ним.
#19 Ісус же не дозволив йому, а рече до него: Йди до дому твого до твоїх, і розкажи їм, що тобі Господь зробив, і як помилував тебе.
#20 І пійшов і почав проповідувати в Десятиградї, що зробив йому Ісус; і всї дивувались.
#21 А як переплив Ісус човном ізнов на той бік, зібралось багато народу до Него; а був Він над морем.
#22 І ось приходить один із школьних старшин, на ймя Яір, і, побачивши Його, упав у ноги Йому,
#23 і вельми благав Його, говорячи: Дочка моя кінчить ся, прийди й положи на неї руки, нехай одужає і буде жива.
#24 І пійшов із ним, і слїдом за Ним пійшло багато народу, й тиснулись до Него.
#25 Жінка ж одна, що була в кровотічі років дванайцять,
#26 і багато витерпіла від многих лїкарів, і витратила все, що мала, й нїякої пільги не дізнала, а ще більш їй погіршало,
#27 почувши про Ісуса, приступила між народом іззаду, та й приторкнулась до одежі Його.
#28 Казала бо: Що, коли до одежі Його приторкнусь, спасу ся.
#29 І зараз висохло жерело крові її, і почула вона в тїлї, що сцїлилась од недуги.
#30 І зараз Ісус, почувши в собі, що сила вийшла з Него, обернувшись між народом, рече: Хто приторкнувсь до одежі моєї?
#31 І казали Йому ученики Його: Ти бачиш, як народ товпить ся до Тебе, та й питаєш: Хто приторкнув ся до мене?
#32 І позирнув Він кругом, щоб побачити ту, що се зробила.
#33 Жінка ж, злякавшись і затрусившись, знаючи, що сталось із нею, приступила, та й упала перед Ним, та й сказала Йому всю правду.
#34 Він же рече їй: Дочко, віра твоя спасла тебе. Йди з упокоєм, і будь здорова від недуги твоєї.
#35 Ще говорив Він, приходять від школьного старшини, кажучи: Що дочка твоя вмерла; на що ще трудиш учителя?
#36 Ісус же, почувши сказане слово, рече зараз школьному старшинї: Не лякайсь, тільки віруй.
#37 І не дозволив нїкому йти з собою, тільки Петрові, та Якову, та Йоанові, брату Якова.
#38 І приходить у господу до школьного старшини, й бачить трівогу, й плачущих, і голосячих вельми.
#39 І, ввійшовши, рече їм: Чого трівожетесь та голосите? Дївча не вмерло, а спить.
#40 І насьміхали ся з Него. Він же, виславши всїх, бере батька та матїр дївчинки, й тих, що з Ним, і ввіходить, де дївча лежало.
#41 І, взявши дївча за руку, рече їй: Талита куми, що єсть перекладом: Дївчинко, тобі глаголю: встань.
#42 І зараз устало дївча, й ходило, бо було дванайцяти років. І дивувались дивом великим.
#43 І пильно наказав їм, щоб нїхто не довідав ся про се; й казав дати їй їсти.
##6
#1 І вийшовши звідтіля, прибув у свою країну; і йшли слїдом за Ним ученики Його.
#2 І, як настала субота, почав у школї навчати; й многі, слухаючи, дивувались, кажучи: Звідкіля се в Него? і що се за розум даний Йому, що дива такі руками Його роблять ся?
#3 Хиба ж сей не тесля, син Мариї, брат Яковів, і Йосиїв, і Юдин, і Симонів? і хиба не тут між нами сестри Його? І поблазнились Ним.
#4 Рече ж їм Ісус: Не єсть пророк без чести, хиба що в країнї своїй, та в родинї, і в домівцї своїй.
#5 І не міг там нїякого чуда зробити, тільки на деяких недужих положивши руки, сцїлив їх.
#6 І дивувавсь недовірством їх. І ходив кругом по селах, навчаючи.
#7 І покликав дванайцятьох, та й почав їх посилати по двоє, і дав їм власть над духами нечистими;
#8 і звелїв їм, щоб нїчого не брали на дорогу, тільки одну палицю: нї торбини, нї хлїба, нї у черес грошей,
#9 щоб обувались у постоли й не вдягались у дві одежинї.
#10 І рече їм: Де б ви нї зайшли в яку господу, там пробувайте, аж поки вийдете звідтіля.
#11 А хто не прийме вас, анї слухати ме вас, то, виходячи звідтіля, обтрусїть і порох із під ніг ваших, на сьвідкуваннє їм. Істино глаголю вам: Одраднїще буде Содомові та Гоморі суднього дня, нїж городові тому.
#12 І вийшовши вони, проповідували, щоб каялись.
#13 І бісів багато виганяли, й намащували оливою багато недужих, і сцїляли.
#14 І дочув ся цар Ірод (явне бо зробилось імя Його), і каже: Що Йоан Хреститель із мертвих устав, і того роблять ся чудеса від него.
#15 Инші казали, що се Ілия; инші ж казали, що се пророк або один з пророків.
#16 Почувши ж Ірод, сказав: Що се Йоан, котрого я стяв, він устав з мертвих.
#17 Сей бо Ірод, піславши, взяв Йоана, та й звязав його в темницї за Іродияду, жінку Филипа, брата свого; бо оженивсь із нею.
#18 Сказав бо Йоан Іродові: Що не годить ся тобі мати жінку брата твого.
#19 Іродияда ж лютувала на него, й хотїла його вбити, та не могла.
#20 Ірод бо боявсь Йоана, знавши його, яко чоловіка праведного й сьвятого, то й беріг його й, слухаючи його, багато робив, і залюбки його слухав.
#21 Як же настав день нагідний, коли Ірод на свої родини бенкет справив дукам своїм, та гетьманам, та значним Галилейським,
#22 і як увійшла дочка тієї Іродияди, танцювала, й догодила Іродові, й тим, що сидїли з ним, озвав ся цар до дївицї: Проси в мене, чого бажаєш, а дам тобі.
#23 І поклявсь їй: Що, чого б у мене нї попросила, дам тобі, хоч би й половину царства мого.
#24 Вона ж, вийшовши, каже матері своїй: Чого просити? Та ж каже: Голови Йоана Хрестителя.
#25 І, ввійшовши зараз швидко до царя, просила, кажучи: Хочу, щоб менї дав зараз на блюдї голову Йоана Хрестителя.
#26 І зажурившись вельми цар, та задля клятьби й задля тих, що з ним сидїли, не хотїв їй відмовити.
#27 І зараз піславши цар ката, звелїв принести голову його; він же пійшовши, стяв його в темницї.
#28 І принїс голову його на блюдї, і дав її дївицї, а дївиця дала її матері своїй.
#29 І, довідавшись ученики його, пійшли і взяли тїло його, та й положили його в гробі.
#30 І посходились апостоли до Ісуса, й сповістили Його про все, й що робили, й чого навчали.
#31 І рече до них: Ійдїть ви самі окроме в пусте місце, та відпочиньте трохи; було бо багато, що приходили й відходили, й навіть нїколи було їм їсти.
#32 І поплили в пусте місце човном, окроме.
#33 І бачив їх народ, як відчалювали, й пізнали Його многі, і збігались туди пішки з усїх городів, та й випередили їх, і посходились до Него.
#34 І вийшовши Ісус, побачив багато народу, й жалкував над ними, що були як вівцї, не маючі пастиря; і почав навчати їх багато.
#35 І як уже багато часу минуло, приступивши до Него ученики Його, кажуть: Що се пусте місце, і вже час пізний, —
#36 відпусти їх, щоб, пійшовши по околичнїх хуторах та селах, купили собі хлїба: не мають бо що їсти.
#37 Він же, озвавшись, рече до них: Дайте ви їм їсти. І кажуть Йому: Хиба, пійшовши, купимо за двістї денариїв хлїба, й дамо їм їсти?
#38 Він же рече до них: Скільки хлїбів маєте? йдїть та подивіть ся. І, взнавши, кажуть: Пять, та дві риби.
#39 І звелїв їм садовити всїх купа коло купи на зеленій траві,
#40 і посїдали вони ряд коло ряду по сотням і по півсотням.
#41 І, взявши пять хлїбів та дві риби, й поглянувши на небо, благословив, і ламав хлїби, та й давав ученикам своїм, щоб клали перед ними; й дві риби подїлив усїм.
#42 І їли всї, й наситились.
#43 І набрали окрушин дванайцять повних кошів, та й із риб.
#44 А тих, що їли хлїби, було з пять тисяч чоловіка.
#45 І зараз примусив учеників своїх увійти в човен, та плисти на той бік попереду ʼд Витсаїдї, поки сам одпустить народ.
#46 І, відпустивши їх, пійшов на гору молитись.
#47 І як настав вечір, був човен серед моря, а він один на землї.
#48 І бачив, як вони силкувались, веслуючи; був бо вітер противний їм; і коло четвертої сторожи ночі приходить до них, ідучи по морю, і хотїв минути їх.
#49 Вони ж, бачивши Його, що ходить по морю, думали, що се мара, та й закричали:
#50 всї бо Його бачили, й потрівожились. І зараз заговорив до них, і рече їм: Бодріть ся; се я; не лякайтесь.
#51 І ввійшов до них у човен; і втих вітер, і вельми, над міру здумілись у собі, і дивувались.
#52 Не зрозуміли бо про хлїби: було бо серце їх заслїплене.
#53 І, перепливши, прибули в землю Генисарецьку, й причалили.
#54 І як вийшли вони з човна, зараз, пізнавши Його,
#55 кинулись по всїй тій околицї, та й почали приносити на ношах тих, що нездужали, як почули, що Він там єсть.
#56 І куди нї приходив Він, у села, чи городи, чи хутори, на майданах клали недужих, і благали Його, щоб їм хоч до краю одежі Його приторкнутись, і хто тільки доторкнувсь Його, спасав ся.
##7
#1 І сходять ся до Него Фарисеї та деякі з письменників, прийшовши з Єрусалиму.
#2 І, побачивши деяких з учеників Його, що нечистими руками, се єсть немитими, їдять хлїб, судили:
#3 (бо Фарисеї і всї Жиди, поки по локіть не помиють рук, не їдять, додержуючи переказу старших;
#4 і з торгу, поки не обмиють ся, не їдять; і иншого багацько, що прийняли додержувати: обмиваннє чаш, і глеків, і мідяного посуду, і столів).
#5 Тодї питали Його Фарисеї та письменники: Чом ученики Твої не живуть по переказу старших, а їдять хлїб непомитими руками?
#6 Він же, озвавшись, рече їм: Що добре пророкував Ісаїя про вас, лицемірів, як писано: Сей народ устами мене шанує, серце ж їх далеко від мене.
#7 Марно ж покланяють ся менї, навчаючи наук, заповідей чоловічих.
#8 Занехаявши бо заповідь Божу, держите ви переказ чоловічий, обмиваннє глеків та чаш, і иншого подібного такого багато робите.
#9 І рече до них: Добре відкидаєте ви заповідь Божу, щоб переказ ваш хоронити.
#10 Мойсей бо сказав: Поважай батька твого й матїр твою; і: Хто налає батька або матїр, нехай смертю вмре.
#11 Ви ж кажете: Коли скаже чоловік батькові або матері: Корван (що єсть: Дар), чим би ти з мене покористував ся;
#12 і не даєте йому нїчого більше робити батькові своєму, або матері своїй,
#13 обертаючи в нїщо слово Боже переказом вашим, що ви переказали; й подібного такого багато робите.
#14 І, покликавши ввесь народ, рече до них: Слухайте мене всї, та й розумійте:
#15 Нема нїчого осторонь чоловіка, що ввійшовши в него, могло б опоганити його; а що виходить від него, се те, що поганить чоловіка.
#16 Коли хто має уші слухати, нехай слухає.
#17 І як увійшов у господу від людей, питали в Него ученики Його про приповість.
#18 І рече до них: Так і ви нерозумливі? Не зрозуміли, що все, що осторонь і входить у чоловіка, не може його опоганити;
#19 бо не входить йому в серце, а в живіт, і виходить в одхідник, очищаючи всяку їжу?
#20 Рече ж: Що виходить з чоловіка, те поганить чоловіка.
#21 З середини бо, з серця чоловіка, думки лихі виходять, перелюбки, блуд, душогубство,
#22 злодїйства, зажерливість, ледарство, підступ, роспутність, лихе око, хула, гордощі, дурощі:
#23 все се лихе з середини виходить, і поганить чоловіка.
#24 І, піднявшись ізвідтіля, пійшов на узграниччя Тирські та Сидонські, і ввійшовши в господу, хотїв, щоб нїхто не знав; та не міг утаїтись.
#25 Почувши бо жінка, в котрої дочка її мала духа нечистого, приступила і впала в ноги Йому.
#26 Була ж жінка Грекиня, родом Сирофиникиянка; й благала Його, щоб вигнав біса з дочки її.
#27 Ісус же рече їй: Дай перше наїстись дїтям: не добре бо взяти хлїб у дїтей, і кинути собакам.
#28 Вона ж озвалась, та й каже до Него: Так, Господи; тільки ж і собаки під столом їдять кришки від дїтей.
#29 І рече їй: За се слово йди; вийшов біс із дочки твоєї.
#30 І, пійшовши в домівку свою, знайшла, що біс вийшов, і дочка її лежить на постелї.
#31 І, знов вийшовши з гряниць Тирських та Сидонських, прийшов до моря Галилейського, у гряницї Десятиградські.
#32 І приводять до Него глухого й тяжкомовного; й просять Його, щоб положив на него руку.
#33 І, взявши його від народу окроме, вложив пучки свої в уші йому, й сплюнувши, приторкнувсь до язика йому;
#34 І, позирнувши на небо, зітхнув і рече до него: Єфата, се єсть: Одчинись.
#35 І зараз одчинив ся йому слух, і розімкнулись окови язика його, й заговорив добре.
#36 І наказав їм, щоб нїкому не говорили. Що ж більше Він наказував, то надто більше вони проповідували;
#37 І превельми дивувались, кажучи: Гаразд усе вчинив: і глухим дає чути, й нїмим говорити.
##8
#1 Тими днями, як було пребагато народу й не мали що їсти, покликавши Ісус учеників своїх, рече їм:
#2 Жаль менї народу, що вже три днї пробувають зо мною, і не мають що їсти;
#3 А коли відпущу їх голодних до домівок їх, помлїють в дорозї; деякі бо з них здалека поприходили.
#4 І відказали Йому ученики Його: Звідкіля ж сих зможе хто тут нагодувати хлїбом у пустинї?
#5 І питав їх: Скільки маєте хлїбів? Вони ж кажуть: Сїм.
#6 І звелїв Він народові сїдати на землї; і взявши сїм хлїбів, оддавши хвалу, ламав і давав ученикам своїм, щоб клали перед ними; і клали перед народом.
#7 І мали рибок кілька; й поблагословивши, казав покласти й те.
#8 Їли ж і наситились, і назбирали останків ламаного сїм кошів.
#9 Було ж тих, що їли, з чотири тисячі; і відпустив їх.
#10 І, зараз увійшовши в човен з учениками своїми, прибув у сторони Далманутанські.
#11 І вийшли Фарисеї, та й почали перепитуватись із Ним, допевняючись у Него ознаки з неба, спокушуючи Його.
#12 І зітхнувши Він духом своїм, рече: Чого кодло се ознаки шукає? Істино глаголю вам: Не дасть ся кодлу сьому ознака.
#13 І, оставивши їх, увійшов знов у човен, і поплив на той бік.
#14 І забули взяти хлїба, й опріч одного хлїба не мали з собою в човнї.
#15 І наказував їм, глаголючи: Гледїть, остерегайтесь квасу Фарисейського й квасу Іродового.
#16 І міркували вони між собою, кажучи: Се, що хлїба не маємо.
#17 І зрозумівши Ісус, рече їм: Чого міркуєте, що хлїба не маєте? Невже ж ви ще не постерегаєте й не розумієте? Чи ще затвердїле маєте серце ваше?
#18 Очі мавши, не бачите? й, уші мавши, не чуєте, й вже не памятаєте?
#19 Як пять хлїбів ламав я на пять тисяч, скільки кошиків повних ламаного назбирали ви? Кажуть Йому: Дванайцять.
#20 Як же сїм на чотирі тисячі, скільки кошів повних ламаного назбирали ви? Вони кажуть: Сїм.
#21 І рече їм: Як же ви не розумієте?
#22 І приходить у Витсаїду; й приводять Йому слїпого, й просять Його, щоб до него приторкнув ся.
#23 І взявши за руку слїпого, вивів його осторонь села; й, плюнувши на очі його, положив руки на него, й спитав його, чи що бачить.
#24 І, позирнувши вгору, каже: Бачу людей, що мов дерева ходять.
#25 Опісля знов положив руки на очі його, й заставив його позирнути вгору; і сцїлив ся він, і бачив ясно все.
#26 І відослав його до домівки його, глаголючи: Анї в село не входь, анї розказуй нїкому в селї.
#27 І вийшов Ісус і ученики Його у села Кесариї Филипової, і дорогою питав учеників своїх, глаголючи їм: Хто я, — кажуть люде?
#28 Вони ж одказали: Йоан Хреститель; а инші: Ілия; инші ж: Один з пророків.
#29 А він рече їм: Ви ж, хто я, скажете? Озвав ся ж Петр і каже Йому: Ти єси Христос.
#30 І наказав їм, щоб нїкому не казали про Него.
#31 І почав навчати їх, що мусить Син чоловічий багато терпіти, й відцурають ся Його старші, та архиєреї, та письменники, і вбють, і в третїй день воскресне Він.
#32 І явно слово глаголав. І взявши Його Петр, почав докоряти Йому.
#33 Він же, обернувшись і поглянувши на учеників своїх, докорив Петру, глаголючи: Іди геть, сатано: бо мислиш не про Боже, а про чоловіче.
#34 І, прикликавши народ укупі з учениками своїми, рече їм: Хто хоче йти за мною, нехай одречеть ся себе, й візьме хрест свій, та й іде слїдом за мною.
#35 Хто бо хоче душу свою спасти, погубить її; хто ж погубить душу свою задля мене та євангелиї, той спасе її.
#36 Що бо за користь чоловікові, коли здобуде сьвіт увесь, а занапастить душу свою?
#37 Або що дасть чоловік у замін душі своєї?
#38 Хто бо соромити меть ся мене й моїх словес між кодлом сим перелюбним і грішним, і Син чоловічий соромити меть ся його, як прийде в славі Отця свого з ангелами сьвятими.
##9
#1 І рече їм: Істино глаголю вам: Що є деякі між стоячими тут, котрі не вкусять смерти, поки побачять царство Боже, що прийде в потузї.
#2 А через шість день бере Ісус Петра, та Якова, та Йоана, й веде їх на гору високу окроме самих; і переобразивсь перед ними.
#3 І стала одежа Його осяйна, вельми біла мов снїг, якої біляр на землї не може вбілити.
#4 І явив ся їм Ілия з Мойсейом, і розмовляли з Ісусом.
#5 І озвавшись Петр, каже до Ісуса: Учителю, добре нам тут бути; зробимо три намети, Тобі один, і Мойсейові один, і Ілиї один.
#6 Не знав бо, що казати: були бо полякані.
#7 І постала хмара отїняюча їх, і вийшов голос із хмари, глаголючи: Се Син мій любий; Його слухайте.
#8 І зараз озирнувшись, уже нїкого не бачили, тільки Ісуса одного з собою.
#9 Як же вони сходили з гори, наказав їм, щоб нїкому не казали, що бачили, аж поки Син чоловічий з мертвих воскресне.
#10 І задержали вони се слово в себе, перепитуючись, що се єсть: із мертвих воскреснути.
#11 І питали Його, говорячи: Що се кажуть письменники, що Ілия мусить прийти перше?
#12 Він же, озвавшись, рече їм: Ілия, прийшовши перше, налагодить усе; і як писано про Сина чоловічого, щоб Він багато витерпів і був погорджений.
#13 Тільки ж глаголю вам: Що Ілия прийшов, і зробили йому, що схотїли, як писано про него.
#14 І, прийшовши до учеників, побачив багато народу кругом них, і письменників, що перепитують ся з ними.
#15 І зараз увесь народ, побачивши Його, вельми сполохнув ся, і прибігаючи витали Його.
#16 І питав Він письменників: Про що ви перепитуєте ся з ними?
#17 І озвавшись один з народу, каже: Учителю, привів я сина мого до тебе, що має духа нїмого.
#18 І як схопить його, то рве його, й пінить ся він, і скрегоче зубами своїми, та все сохне. І казав я ученикам твоїм, щоб його вигнали, та не здолїли.
#19 Він же, озвавшись, рече йому: О кодло невірне! доки в вас буду? доки терпіти му вас? Приведїть його до мене.
#20 І привели його до Него. І, побачивши Його, зараз дух затряс ним; і впавши той на землю, качав ся запінившись.
#21 І спитав батька його: З якого се часу, що так сталось йому? Він же казав: З малку.
#22 І почасту в огонь кидав його і в воду, щоб погубити його. Тільки ж, коли що зможеш, поможи нам, змилосердившись над нами.
#23 Ісус же рече йому: Коли можеш у те вірувати, то все можливе віруючому.
#24 І зараз, заголосивши, батько хлопчика, каже кріз сльози: Вірую, Господи; поможи моєму недовірству.
#25 Бачивши ж Ісус, що збігаєть ся народ, погрозив духові нечистому, глаголючи йому: Душе нїмий і глухий, я тобі повелїваю, вийди з него й більш не входь в него.
#26 І закричавши, й вельми потрясши ним, вийшов; і став наче мертвий; так що многі казали: Що вмер.
#27 Ісус же, взявши його за руку, підвів його; й він устав.
#28 І, як увіходив у господу, ученики Його питали Його окроме: Чому ми не змогли вигнати його.
#29 І рече їм: Се кодло нїчим не може вийти, тільки молитвою та постом.
#30 І, вийшовши звідтіля, переходили через Галилею; і не хотїв, щоб хто знав.
#31 Навчав бо учеників своїх, і глаголав їм: Що Син чоловічий буде виданий у руки чоловічі, і вбють Його, і вбитий, Він третього дня воскресне.
#32 Вони ж не розуміли слова, й боялись Його спитати.
#33 І прийшов у Капернаум, і, бувши в господї, спитав їх: Про що ви дорогою між собою міркували?
#34 Вони ж мовчали; перемовлялись бо між собою в дорозї, хто більший.
#35 І сївши, призвав дванайцятьох, і рече їм: Коли хто хоче першим бути, нехай буде з усїх останнїм і всїм слугою.
#36 І, взявши дитину, поставив її серед них, і обнявши її, рече їм:
#37 Хто одно з таких дїтей прийме в імя моє, мене приймає; а хто мене приймає, не мене приймає, а пославшого мене.
#38 Озвавсь до Него Йоан, говорячи: Учителю, бачили ми одного, що імям Твоїм виганяв біси, а не ходить слїдом за нами, й заборонили йому; бо не ходить слїдом за нами.
#39 Ісус же рече: Не боронїть йому, нема бо такого, що зробить чудо в імя моє, і зможе скоро злословити мене.
#40 Хто бо не проти вас, той за вас.
#41 Хто бо напоїть вас чашею води в імя моє, що ви Христові, істино глаголю вам: не втеряє нагороди своєї.
#42 Та хто зблазнить одного з малих віруючих у мене, лучче йому, коли б почеплено жорно млинове на шию йому, та й укинуто в море.
#43 І коли блазнить тебе рука твоя, відотни її; лучче тобі калїкою в життє ввійти, нїж, дві руцї мавши, пійти в пекло, в огонь невгасаючий,
#44 де червяк їх не вмирає, й огонь не вгасає.
#45 І коли нога твоя блазнить тебе, відотни її; лучче тобі ввійти в життє кривим, нїж дві нозї мавши, бути вкинутим у пекло, в огонь невгасаючий,
#46 де червяк їх не вмирає й огонь не вгасає.
#47 І коли око твоє блазнить тебе, вирви його; лучче тобі однооким увійти в царство Боже, нїж, дві оцї мавши, бути вкинутим ув огняне пекло,
#48 де червяк їх не вмирає, й огонь не вгасає.
#49 Кожен бо огнем посолить ся, і кожна жертва сіллю посолить ся.
#50 Добро сіль; коли ж сіль несолона стане, то чим солити її? Майте в собі сіль, і майте впокій між собою.
##10
#1 І, вставши звідтіля, приходить у гряницї Юдейські через той бік Йордану; і знов сходять ся люде до Него, й своїм звичаєм знов навчав їх.
#2 І приступивши Фарисеї, питали Його: Чи годить ся чоловікові з жінкою розводитись? спокушуючи Його.
#3 Він же, озвавшись, рече їм: Що заповідав вам Мойсей?
#4 Вони ж сказали: Мойсей дозволив написати розвідний лист, та й відпустити.
#5 І озвавшись Ісус, рече їм: Ради жорстокости серця вашого написав вам заповідь сю.
#6 З почину ж творення — чоловіком і жінкою створив їх Бог.
#7 Тим покине чоловік батька свого й матїр, і пригорнеть ся до жінки своєї,
#8 і будуть удвох тїло одно; то вже їх більш не двоє, а одно тїло.
#9 Оце ж, що Бог злучив, чоловік нехай не розлучує.
#10 А в господї знов ученики Його про се питали Його.
#11 І рече їм: Хто розведеть ся з жінкою своєю, і оженить ся з иншою, робить перелюб з нею.
#12 І коли жінка розведеть ся з чоловіком своїм, та вийде за иншого, робить перелюб.
#13 І приношено Йому дїтей, щоб приторкнувсь до них; ученики ж заказували тим, що приносили.
#14 Побачивши ж Ісус, прогнївив ся, і рече їм: Дайте дїтям приходити до мене, й не боронїть їм; таких бо царство Боже.
#15 Істино глаголю вам: Хто не прийме царства Божого, як мала дитина, не ввійде в него.
#16 І, обнявши їх, положив руки на них, і благословив їх.
#17 І, як виходив Він у дорогу, прибіг один, і впавши перед Ним на колїна, питав Його: Учителю благий, що робити менї, щоб життє вічнє наслїдувати?
#18 Ісус же рече йому: Чого мене звеш благим? Нїхто не благий, тільки один, Бог.
#19 Заповідї знаєш: Не роби перелюбу, Не вбивай, Не кради, Не сьвідкуй криво, Не обижай, Поважай батька твого й матїр.
#20 Він же, озвавшись, каже Йому: Учителю, се все я хоронив з малку мого.
#21 Ісус же, поглянувши на него, уподобав його, й рече йому: Одного тобі не достає: ійди, що маєш, продай і дай убогим, і мати меш скарб на небі; і прийди, та й іди слїдом за мною, взявши хрест.
#22 Він же, зажурившись од слова сього, пійшов сумуючи: мав бо достатки великі.
#23 І позирнувши Ісус округи, рече ученикам своїм: Як тяжко багацтва маючим у царство Боже ввійти!
#24 Ученики ж вжахнулись од словес Його. Ісус же, знов озвавшись, рече їм: Дїти, як тяжко вповаючим на багацтва в царство Боже ввійти!
#25 Легше верблюдові кріз ушко голки пройти, нїж багатому в царство Боже ввійти.
#26 Вони ж, надто здивувались, говорячи між собою: То хто ж може спастись?
#27 Споглянувши ж на них Ісус, рече: У людей неможливе, та не в Бога; все бо можливе в Бога.
#28 І почав Петр говорити Йому: Ось ми покинули все, та й пійшли слїдом за Тобою.
#29 Озвав ся ж Ісус і рече: Істино глаголю вам: Нема чоловіка, що покинув домівку, або братів, або сестер, або батька, або матїр, або жінку, або дїтей, або поля ради мене і євангелиї,
#30 та й не прийняв у сотеро тепер, часу сього, серед гонення, домівок, і братів, і сестер, і матїрок, і дїтей, і земель, а в віку будучому життє вічнє.
#31 Многі ж перві будуть останнї, а останнї перві.
#32 Були ж вони в дорозї, ідучи в Єрусалим, і випередив їх Ісус; й вжахнули ся вони; і, йдучи за ним, лякались. І, взявши знов дванайцятьох, почав їм глаголати, що Йому станеть ся:
#33 Що ось ідемо в Єрусалим, і Син чоловічий буде виданий архиєреям та письменникам, і осудять вони Його на смерть, і видадуть Його поганам;
#34 і насьміхати муть ся з Него, й бити муть Його, й плювати муть на Него, і вбють Його; й третього дня воскресне.
#35 І приступають до Него Яков та Йоан, сини Зеведеєві, кажучи: Учителю, хочемо, щоб, про що просити мем, зробив нам.
#36 Він же рече їм: Що хочете, щоб зробив вам?
#37 Вони ж кажуть Йому: Дай нам, щоб один по правицї в Тебе, а один по лївицї в Тебе сидїли ми в славі Твоїй.
#38 Ісус же рече їм: Не знаєте, чого просите. Чи зможете пити чашу, яку я пю, і хрещеннєм, яким я хрещу ся, хрестити ся?
#39 Вони ж кажуть Йому: Можемо. Ісус же рече їм: Ви-то чашу, яку я пю, пити мете, й хрещеннєм, яким я хрещусь, хрестити метесь;
#40 тільки ж, щоб сидїти вам по правицї в мене й по лївицї в мене, се не єсть моє дати, а кому приготовлено.
#41 І почувши десять, почали ремствувати на Якова та Йоана.
#42 Ісус же, покликавши їх, рече їм: Ви знаєте, що котрі, здаєть ся, князюють над поганами, панують над ними, й великі їх управляють ними.
#43 Не так же буде в вас; нї, хто хоче стати ся великим між вами, нехай буде слугою вам;
#44 і хто хоче між вами стати ся першим, нехай буде усїм рабом.
#45 Бо й Син чоловічий не прийшов, щоб служено Йому, а служити й дати душу свою викуп за многих.
#46 І приходять у Єрихон; і як виходив Він із Єрихону, й ученики Його, й багато народу, син Тимеїв, Вартимей слїпий, сидїв над шляхом, просячи.
#47 І, почувши, що се Ісус Назарянин, почав кричати й казати: Сину Давидів Ісусе, помилуй мене.
#48 І сварили на него многі, щоб мовчав; він же ще більше кричав: Сину Давидів, помилуй мене.
#49 І, зупинившись Ісус, звелїв його покликати. І покликали слїпого, говорячи йому: Бодрись, устань; кличе тебе.
#50 Він же, скинувши одежу свою, встав і приступив до Ісуса.
#51 І, озвавшись, рече йому Ісус: Що хочеш, щоб зробив тобі? Слїпий же каже Йому: Учителю, щоб прозрів.
#52 Ісус же рече йому: Іди, віра твоя спасла тебе. І зараз прозрів він, й пійшов слїдом за Ісусом дорогою.
##11
#1 І як наближились до Єрусалиму, до Витфагиї й Витаниї, до гори Оливної, посилає двох учеників своїх,
#2 і рече їм: Ійдїть у село, що перед вами, і зараз, увійшовши в него, знайдете осля привязане, на котре нїхто з людей не сїдав; одвязавши його, приведїть.
#3 І, коли хто вам скаже: Що се робите? скажіть: Що Господеві його треба; й зараз його відошле сюди.
#4 Пійшли ж вони, й знайшли осля привязане коло дверей знадвору, на роздоріжжю, та й одвязали його.
#5 І деякі, що там стояли, казали їм: Що ви робите, одвязуючи осля?
#6 Вони ж сказали їм, як звелїв Ісус; і пустили їх.
#7 І привели осля до Ісуса, й накинули на него одежу свою, і посадили на него.
#8 Многі ж одежу свою розстилали по дорозї, инші ж гіллє різали з дерев, і встилали дорогу.
#9 Инші, що попереду йшли, і що слїдом за Ним ійшли, покликували, кажучи: Осанна! Благословен грядущий в імя Господнє;
#10 благословенне грядуще в імя Господа царство отця нашого Давида. Осанна на вишинах!
#11 І ввійшов Ісус в Єрусалим і в церкву, й, оглянувши все, як пізня вже була година, вийшов у Витанию з дванайцятьма.
#12 І назавтра, як вийшли вони з Витаниї, зголоднїв,
#13 і, загледївши смоківницю оддалеки, що мала листє, прийшов, чи не знайде чого на нїй. І, прийшовши до неї, нїчого не знайшов, тільки листє; не була бо ще пора на смокви.
#14 І, озвавшись Ісус, рече до неї: Щоб нїколи з тебе по вік нїхто овощу не їв. І чули ученики Його.
#15 І приходять у Єрусалим, і ввійшовши Ісус у церкву, почав виганяти продаючих і купуючих у церкві, і столи міняльників, і ослони продаючих голуби поперевертав,
#16 і не давав, щоб хто носив посуд через церкву.
#17 І навчав, глаголючи їм: Хиба не писано: Що дом мій дом молитви звати меть ся у всїх народів? ви ж зробили його вертепом розбійників.
#18 І чули письменники та архиєреї, й шукали, як би Його погубити: боялись бо Його, бо ввесь народ дивував ся наукою Його.
#19 І, як вечір настав, вийшов Він осторонь із города.
#20 А вранцї, мимо йдучи, побачили смоківницю всохлу від коріння.
#21 І споглянувши Петр, рече Йому: Учителю, дивись, смоківниця, що прокляв єси, всохла.
#22 І озвавшись Ісус, рече їм: Майте віру Божу.
#23 Істино глаголю вам: Що хто скаже горі сїй: Двигнись і кинь ся в море, та й не сумнити меть ся в серцї своїм, а вірувати ме, що, що каже, станеть ся, буде йому, що скаже.
#24 Тим глаголю вам: Усе, чого молячись просите, віруйте, що одержите, й буде вам.
#25 І як стоїте молячись, прощайте, коли що маєте проти кого, щоб і Отець ваш, що на небі, відпустив вам провини ваші.
#26 Коли ж ви не прощаєте, то й Отець ваш, що на небі, не простить вам провин ваших.
#27 І приходять знов у Єрусалим; і, як по церкві ходив Він, приступають до Него архиєреї, та письменники, та старші,
#28 і кажуть Йому: Якою властю Ти се робиш? і хто Тобі власть таку дав, щоб се робити?
#29 Ісус же, озвавшись, рече їм: Спитаю вас і я про одну річ; відкажіть менї, то й я скажу вам, якою властю се роблю.
#30 Хрещеннє Йоанове чи з неба було, чи від людей? Відкажіть менї.
#31 І міркували між собою, говорячи: Коли скажемо: З неба, то скаже: Чом же не поняли віри йому?
#32 Коли ж скажемо: Від людей, то боялись людей: всї бо мали Йоана, що він справдї пророк був.
#33 І, озвавшись, кажуть Ісусові: Не знаємо. Ісус, озвавшись, рече їм: То й я не кажу вам, якою властю се роблю.
##12
#1 І почав їм приповістями промовляти: Виноградник насадив чоловік, і обгородив тином, і викопав винотоку, й збудував башту, й передав його виноградарям, тай відїхав.
#2 І післав до виноградарів у пору слугу, щоб у виноградарів узяв овощу винограднього.
#3 Вони ж, ухопивши його, били, та й відослали впорожнї.
#4 І знов післав до них иншого слугу, та й на того кидаючи каміннєм, пробили йому голову, й відослали зневаженого.
#5 І знов иншого післав, та й того вбили, й багато инших, одних побили, а других повбивали.
#6 Ще ж одного сина мавши, любого свого, післав і його до них на останок, говорячи: Що посоромляться сина мого.
#7 Виноградарі ж тиї казали між собою: Що се наслїдник; ходїмо вбємо його, то й наше буде наслїдство.
#8 І, взявши його, вбили, та й викинули геть із виноградника.
#9 Що ж зробить пан виноградника? Прийде та й вигубить виноградарів, і дасть виноградник иншим.
#10 Чи й писання сього не читали: Камінь, що відкинули будівничі, сей став ся головою угла?
#11 Від Господа стало ся се, й дивне в очах наших.
#12 І шукали Його взяти, та лякались народу; зрозуміли бо, що до них приповість сказав; і зоставивши Його, пійшли.
#13 І посилають до Него деяких Фарисеїв та Іродиян, щоб Його піймати словом.
#14 Вони ж, прийшовши, кажуть Йому: Учителю, знаємо, що праведний єси, й не дбаєш нї про кого, бо не дивиш ся на лице людей, а на путь Божий правдою наставляєш. Годить ся данину кесареві давати, чи нї? Давати нам, чи не давати?
#15 Він же, знаючи їх лицемірство, рече їм: Що мене спокушуєте? Принесїть менї денария, щоб я бачив.
#16 Вони ж принесли. І рече їм: Чиє обличчє се й надпис? Вони ж сказали Йому: Кесареве.
#17 І озвавшись Ісус, рече їм: Оддайте кесареве кесареві, а Боже Богові. І дивувались Йому.
#18 І приходять Садукеї до Него, що кажуть: нема воскресення, та й питали Його, говорячи:
#19 Учителю, Мойсей написав нам, що, як у кого брат умре та зоставить жінку, а дїтей не зоставить, дак щоб узяв брат його жінку його, й воскресив насїннє братові своєму.
#20 Сїм оце братів було; й перший узяв жінку, і вмираючи, не зоставив насїння;
#21 і другий узяв її, та й він не зоставив насїння; і третїй також так.
#22 І брали її семеро, та й не зоставили насїння; остання з усїх умерла й жінка.
#23 Оце ж у воскресенню, як воскреснуть, которого з них буде жінка? семеро бо мали її за жінку.
#24 І озвавшись Ісус, рече їм: Чи не того ви помиляєтесь, що не знаєте писання, нї сили Божої?
#25 Коли бо з мертвих устануть, то нї женять ся, нї віддають ся, а будуть як ангели на небесах.
#26 Про мертвих же, що встають, хиба не читали в книзї Мойсейовій, як коло купини промовив до него Бог, глаголючи: Я Бог Авраамів, і Бог Ісааків, і Бог Яковів?
#27 Не єсть Бог мертвих, а Бог живих. Ви оце вельми помиляєтесь.
#28 І пруступивши один з письменників, почувши їх перепитуваннє, і вбачаючи, що добре їм відповів, спитав Його: Котора перша з усїх заповідь?
#29 Ісус же відказав йому: Що перша з усїх заповідей: Слухай, Ізраїлю: Господь Бог ваш, Господь один єсть;
#30 і: Люби Господа Бога твого всїм серцем твоїм, і всією душею твоєю, і всією думкою твоєю, і всією силою твоєю. Оце перша заповідь.
#31 А друга подібна, така: Люби ближнього твого як себе самого. Більшої від сих иншої заповіди нема.
#32 І каже Йому письменник: Добре, учителю; правду промовив єси, що один єсть Бог, і нема иншого, тільки Він;
#33 і що любити Його всїм серцем, і всією думкою, і всією душею, і всією силою, і любити ближнього, як себе самого, се більше нїж усї огняні жертви й посьвяти.
#34 І вбачаючи Ісус, що він розумно відказав, рече йому: Не далеко єси від царства Божого. І нїхто нїколи не важив ся Його питати.
#35 І озвавшись Ісус, глаголав, навчаючи в церкві: Як се кажуть письменники, що Христос син Давидів?
#36 Сам бо Давид промовив Духом сьвятим: „Рече Господь Господеві моєму: Сиди по правицї в мене, доки положу вороги твої підніжком ніг твоїх.‟
#37 Сам оце ж Давид зве його Господем: звідкіля ж він син його? І багато народу слухало Його любо.
#38 І глаголав їм у науцї своїй: Остерегайтесь письменників, що люблять в шатах ходити, та витання на торгах,
#39 та перші сїдалища по школах, та перші місця на бенкетах;
#40 що жеруть доми удовиць, і задля виду довго молять ся. Сї приймуть ще тяжчий осуд.
#41 І сївши Ісус навпроти скарбони, дививсь, як народ кидає гроші в скарбону. І многі заможні кидали по багато.
#42 І прийшовши одна вдовиця вбога, вкинула дві лепти, чи то шеляг.
#43 І прикликавши учеників своїх, рече їм: Істино глаголю вам: Що вдовиця ся вбога більш усїх укинула, що кидали в скарбону.
#44 Усї бо з достатку свого кидали, ся ж з недостатку свого: все, що мала, вкинула, увесь прожиток свій.
##13
#1 І, як виходив з церкви, каже Йому один з учеників Його: Учителю, дивись, яке каміннє і яка будівля.
#2 А Ісус, озвавшись, рече йому: Чи бачиш сю велику будівлю? не зоставить ся тут камінь на каменї, щоб не зруйновано.
#3 А як сидїв на горі Оливній, навпроти церкви, питали Його на самотї Петр, та Яков, та Йоан, та Андрей:
#4 Скажи нам, коли се буде, й яка ознака, коли має все те скінчитись?
#5 Ісус же, озвавшись до них, почав глаголати: Остерегайтесь, щоб хто вас не звів.
#6 Багато бо приходити муть в імя моє, говорячи, що се я, і многих зведуть.
#7 Як же чути мете про войни та про слухи воєн, не трівожтесь: мусить бо стати ся; та ще не конець.
#8 Устане бо нарід на нарід і царство на царство, й буде трус по місцях і буде голоднеча та буча: се почин горя.
#9 Ви ж самі остерегайтесь: видавати муть бо вас у ради, й по школах будете биті, і перед воїводи та царі ставлені задля мене, на сьвідкуваннє їм.
#10 І між усїма народами мусить перше проповідатись євангелия.
#11 Як же вести муть вас, видаючи, не дбайте заздалегідь, що казати мете, анї надумуйтесь, а, що дасть ся вам тієї години, те й промовляйте: не ви бо промовляєте, а Дух сьвятий.
#12 Видавати ме ж брат брата на смерть, і батько дитину; і вставати муть дїти на родителїв, та й убивати муть їх.
#13 І ненавидїти муть вас усї задля імя мого; хто ж витерпить до останку, той спасеть ся.
#14 Як же побачите гидоту спустїння, що сказав Даниїл пророк, стоячу, де не слїд (хто читає, нехай розуміє), тодї хто в Юдеї, нехай втїкає на гори;
#15 хто ж на криші, нехай не злазить у хату, анї ввіходить узяти що з хати своєї;
#16 і хто в полї, нехай не вертаєть ся назад узяти одежу свою.
#17 Горе ж важким і годуючим під той час!
#18 Молїть ся ж, щоб не довелось утїкати вам зимою.
#19 Будуть бо днї тиї горе, якого не було від почину творення, як творив Бог, до сього часу, й не буде.
#20 І коли б Господь не вкоротив днїв, то не спасло ся б жадне тїло; та задля вибраних, що вибрав їх, укоротить днї.
#21 І, тодї коли хто вам скаже: Дивись, ось Христос, або: Дивись, он; не йміть віри.
#22 Постануть бо лжехристи і лжепророки, й давати муть ознаки та дива, щоб звести, коли можна, й вибраних.
#23 Ви ж гледїть: ось я наперед сказав вам усе.
#24 Тільки ж у ті днї, після горя того, сонце померкне, й місяць не давати ме сьвітла свого,
#25 і зорі з неба падати муть, і сили, що на небесах, захитають ся.
#26 І тодї побачять Сина чоловічого, грядущого на хмарах, з силою великою і славою.
#27 І тодї пішле ангели свої, і позбирає вибраних своїх од чотирох вітрів, од кінця землї до кінця неба.
#28 Від смоківницї ж возьміть собі приклад: Коли все віттє її мягке стане та пустить листє, знайте, що близько лїто.
#29 Так і ви: як побачите, що се стало ся, знайте, що близько, під дверима.
#30 Істино глаголю вам: Що не перейде рід сей, доки все це станеть ся.
#31 Небо й земля перейдуть, слова ж мої не перейдуть.
#32 Про день же той і годину нїхто не знає, нї ангели, що на небі, нї Син, тільки Отець.
#33 Гледїть, пильнуйте й молїть ся; не знаєте бо, коли пора.
#34 Як чоловік, що відїжджає, зоставивши господу свою і давши слугам своїм власть, і кожному дїло його, а воротареві звелїв, щоб пильнував.
#35 Оце ж пильнуйте: (не знаєте бо, коли пан господи прийде, увечері, чи опівночі, чи в півнї, чи вранцї;)
#36 щоб, прийшовши несподївано, не знайшов вас сплячих.
#37 Що ж я вам глаголю, усїм глаголю: Пильнуйте.
##14
#1 Була ж пасха й опрісноки по двох днях; і шукали архиєреї, та письменники, як би Його, підступом узявши, вбити.
#2 Та казали: Тільки не в сьвято, щоб бучі не було в народї.
#3 А як був Він у Витаниї, в господї Симона прокаженного, та сидїв за столом, прийшла жінка, маючи любастровий збаночок мира нардового, правдивого, предорогого, й розбивши посудинку, злила Йому на голову.
#4 Були ж деякі, що сердились у собі, кажучи: На що ся втрата мира?
#5 Можна бо було се продати більш нїж за триста денариїв, та дати вбогим. І дорікали їй.
#6 Ісус же рече: Оставте її. На що завдаєте їй жалю? добре дїло вчинила на менї.
#7 Всякого бо часу вбогих маєте з собою, і коли схочете, можете їм добро робити; мене ж не всякого часу маєте.
#8 Що змогла ся, зробила: попередила намастити тїло моє на погребеннє.
#9 Істино глаголю вам: Де б нї проповідувалась євангелия ся по всьому сьвіту, казати меть ся й те, що зробила оця, на спомин її.
#10 А Юда Іскариоцький, один з дванайцятьох, пійшов до архиєреїв, щоб їм зрадити Його.
#11 Вони ж почувши, зрадїли, й обіцяли йому срібняків дати. І шукав, як би у добру годину Його зрадити.
#12 І первого дня опрісночного, як пасхове ягня кололи, кажуть Йому ученики Його: Де хочеш, щоб пійшовши, наготовили Тобі їсти пасху?
#13 І посилає двох з учеників своїх, і рече їм: Ідїть у город, і зустріне вас чоловік, несучи глек води; йдїть за ним,
#14 і куди ввійде він, скажіть господареві: Що учитель каже: Де сьвітлиця, щоб пасху з учениками моїми менї їсти?
#15 І він вам покаже гірницю простору, прибрану й готову; там приготовте нам.
#16 І вийшли ученики Його, й прийшли в город, й знайшли, як Він сказав їм, і приготовили пасху.
#17 І, як настав вечір, приходить з дванайцятьма.
#18 І, як сидїли вони за столом та їли, рече Ісус: Істино глаголю вам: Що один з вас зрадить мене, котрий їсть зо мною.
#19 Вони ж почали смутити ся і казати до Него один по одному: Аже ж не я? і другий: Аже ж не я?
#20 Він же, озвавшись, рече їм: Один з дванайцяти, що вмочає зо мною руку в миску.
#21 Син чоловічий іде, як писано про Него; горе ж чоловікові тому, що Сина чоловічого зрадить! Добре було б йому, коли б не родив ся чоловік той.
#22 Як же їли вони, взявши Ісус хлїб і поблагословивши, ламав і давав їм, і рече: Прийміть їжте: се єсть тїло моє.
#23 І, взявши чашу, й оддавши хвалу, подав їм, і пили з неї всї.
#24 І рече їм: Се єсть кров моя нового завіту, що за многих проливаєть ся.
#25 Істино глаголю вам: Що більше не пити му від плоду винограднього, аж до дня того, коли його пити му новим у царстві Божому.
#26 І засьпівавши вони, вийшли на гору Оливну.
#27 І рече їм Ісус: Що всї поблазнитесь мною ночи сієї, бо писано: Поражу пастиря і розсиплють ся вівцї.
#28 Тільки ж по воскресенню моїм попереджу вас у Галилею.
#29 Петр же рече Йому: Хоч і всї поблазнять ся, тільки не я.
#30 І рече йому Ісус: Істино глаголю тобі: Що сьогоднї, ночи сієї, перш нїж двічи півень запїє, тричі відречеш ся мене.
#31 Він же ще більш говорив: Хоч би менї і вмерти з Тобою, не відречусь Тебе. Так само ж і всї казали.
#32 І приходять на врочище Гетсиман; і рече ученикам своїм: Сидїть тут, поки молити мусь.
#33 І бере Петра, та Якова, та Йоана з собою, і почав скорбіти та вдаватись у тугу;
#34 і рече їм: Тяжко сумна душа моя аж до смерти. Підождїть тут і пильнуйте.
#35 І, пройшовши трохи далїй, припав до землї, і молив ся, щоб, коли можна, мимо йшла від Него ся година.
#36 І рече: Авва, Отче, все можливе Тобі: мимо неси від мене чашу сю; тільки ж не що я хочу, а що Ти.
#37 І приходить і знаходить їх сплячих, і рече до Петра: Симоне, ти спиш? не міг ти однієї години попильнувати?
#38 Пильнуйте та молїть ся, щоб не ввійшли у спокусу. Дух-то охочий, тїло ж немошне.
#39 І знов пійшовши, молив ся, те ж саме слово промовляючи.
#40 І вернувшись знайшов їх знов сплячих: були бо їх очі важкі; і не знали вони, що Йому відказати.
#41 І приходить утретє, і рече їм: Спіть уже й спочивайте. Годї, пристигла година; ось виданий буде Син чоловічий у руки грішникам.
#42 Вставайте, ходїмо: ось зрадник мій наближуєть ся.
#43 І зараз, як ще Він промовляв, приходить Юда, один з дванайцяти, й з ним багато народу з мечами й киями, від архиєреїв, та письменників, та старших.
#44 Дав же зрадник Його знак їм, говорячи: кого поцїлую, той і єсть Він; беріть Його, та й ведїть осторожно.
#45 І прийшовши, зараз приступив до Него, й каже: Учителю, учителю, та й поцїлував Його.
#46 Вони ж наложили на Него руки свої, і взяли Його.
#47 Один же хтось із тих, що стояли, вихопивши меча, вдарив слугу архиєрейського, й відтяв йому ухо.
#48 І озвавшись Ісус, рече їм: Чи се як на розбійника вийшли ви з мечами та киями брати мене?
#49 Що-дня був я з вами в церкві навчаючи, й не брали ви мене; та щоб справдились писання.
#50 І, покинувши Його, всї повтїкали.
#51 А один якийся молодець ійшов за ним, одягнений полотном по нагому, й хапають його молодцї (воїни);
#52 він же, зоставивши полотно, нагий утїк од них.
#53 І повели Ісуса до архиєрея; і сходять ся до него всї архиєреї, і старші й письменники.
#54 А Петр оддалеки йшов за ними, аж у середину в двір архиєрейський; і сидїв із слугами, та й грівсь коло багаття.
#55 Архиєреї ж і вся рада шукали на Ісуса сьвідчення, щоб убити Його, та й не знайшли.
#56 Многі бо криво сьвідкували проти Него, й не сходились сьвідчення їх.
#57 І деякі, вставши, криво сьвідкували на Него, кажучи:
#58 Що ми чули, як він казав: Що я зруйную церкву сю рукотворну, й за три днї иншу нерукотворну збудую.
#59 Та й так не сходились сьвідчення їх.
#60 І ставши архиєрей посерединї, спитав Ісуса, кажучи: Нїчого не відказуєш? Що сї на Тебе сьвідкують?
#61 Він же мовчав, і нїчого не відказав. Знов спитав Його архиєрей, і каже Йому: Чи Ти єси Христос, Син Благословенного?
#62 Ісус же рече: Се я; і бачити мете Сина чоловічого, сидячого по правицї сили і йдучого на хмарах небесних.
#63 Архиєрей же, роздерши одежу свою, каже: На що нам іще сьвідків?
#64 Ви чули хулу: як вам здаєть ся? Вони ж усї осудили Його, що винен смерти.
#65 І почали деякі плювати на Него, й закривати лице Йому, й бити по щоках Його, й казали Йому: Проречи; і слуги знущались над Ним.
#66 І як був Петр у дворі внизу, приходить одна з дївчат архиєрейських,
#67 і, бачивши Петра, що грієть ся, і позирнувши на него, каже: І ти був з Ісусом Назарянином?
#68 Він же одрік ся, кажучи: Не знаю, анї розумію, що ти кажеш. І вийшов геть до придвору; а півень запіяв.
#69 І дївчина, побачивши його знов, почала казати тим, що стояли: Що сей з них.
#70 Він же знов одрік ся. І трохи згодом ті, що стояли, сказали знов Петрові: Справдї з них єси, бо ти й Галилеєць, і говірка твоя подобна.
#71 Він же почав проклинатись та клястись: Що не знаю чоловіка сього, про котрого кажете.
#72 І вдруге півень запіяв. І згадав Петр слово, що промовив йому Ісус: Що перш нїж півень запіє двічи, одречеш ся мене тричі. І став плакати.
##15
#1 І зараз уранцї, порадившись архиєреї з старшими та письменниками, і вся рада, звязавши Ісуса, повели та й видали Пилатові.
#2 І спитав Його Пилат: Чи ти єси цар Жидівський? Він же озвавшись, рече йому: Ти кажеш.
#3 І винуватили Його архиєреї багато.
#4 Пилат же знов спитав Його, кажучи: Не відказуєш нїчого? Он, скільки на Тебе сьвідкують;
#5 Ісус же більш нїчого не відказав, так що дивував ся Пилат.
#6 На сьвято ж відпускав він їм одного вязника, про которого просили.
#7 Був же названий Варава з своїми затязцями увязнений, котрі під бунт убийство зробили.
#8 І гукаючи народ, почав просити, щоб, як що-разу, зробив їм.
#9 Пилат же відказав їм, говорячи: Чи хочете, щоб випустив вам царя Жидівського?
#10 Знав бо, що через зависть видали Його архиєреї.
#11 Архиєреї ж наустили народ, щоб лучче Вараву відпустив їм.
#12 Пилат же, озвавшись ізнов, сказав їм: Що ж оце хочете, щоб зробив із тим, кого звете царем Жидівським?
#13 Вони ж знов закричали: Розпни Його.
#14 Пилат же каже їм: Яке ж бо зло зробив? Вони ж ще гірш кричали: Розпни Його.
#15 Пилат же, хотївши народові догодити, відпустив їм Вараву, й передав Ісуса, побивши, щоб розпято Його.
#16 Воїни ж повели Його в середину двору, чи то в Претор, і скликали всю роту.
#17 І одягли Його в багряницю, і положили на Него, сплївши з тернини, вінець,
#18 та й почали витати Його: Радуй ся, царю Жидівський!
#19 І били Його по голові тростиною, і плювали на Него, й, кидаючись на колїна, кланялись Йому.
#20 І, як насьміялись із Него, роздягнули Його з багряницї, і одягнули Його в одежу Його, та й виводять Його, щоб розпяти Його.
#21 І заставили мимойдучого якогось Симона Киринея, ідучого з поля, батька Александра та Руфа, щоб нїс хрест Його.
#22 І приводять Його на Голготу місце, що прозване Черепове місце.
#23 І дали Йому пити вина з смирною; Він же не прийняв.
#24 І розпинателї Його подїлили одежу Його, кинувши жереб на неї, що кому впаде.
#25 Була ж година третя, і розпяли Його.
#26 І була надпись вини Його надписана: Цар Жидівський.
#27 І розпяли з Ним двох розбійників, одного по правицї, а одного по лївицї в Него.
#28 І справдилось писаннє, що глаголе: І з беззаконними полїчено Його.
#29 І мимоходячі хулили Його, киваючи головами своїми та говорячи: Овва! Ти, що руйнуєш церкву і в три днї будуєш,
#30 спаси себе й зійди з хреста.
#31 Так само й архиєреї, насьміхаючись один до одного з письменниками, казали: Инших спасав, себе не може спасти.
#32 Христос, цар Жидівський, нехай зійде тепер з хреста, щоб побачили ми, й увіруємо. І розпяті з Ним зневажали Його.
#33 Як же настала година шеста, темрява стала по всїй землї аж до години девятої.
#34 А години девятої покликнув Ісус голосом великим: Елоі, Елоі, лама саватани? що єсть перекладом: Боже мій, Боже мій, на що мене покинув єси?
#35 І деякі з тих, що тут стояли, почувши казали: Ось Ілию кличе.
#36 Побігши ж один і сповнивши губку оцтом, і настромивши на тростину, поїв Його, кажучи: Стривайте, побачимо, чи прийде Ілия зняти Його.
#37 Ісус же, пустивши голос великий, зітхнув.
#38 І завіса церковня роздерлась надвоє з верху аж до низу.
#39 Бачивши ж сотник, що там стояв проти Него, що, так закричавши, зітхнув, каже: Справдї чоловік сей Син був Божий.
#40 Були ж і жінки, оддалеки дивлячись, між котрими була й Мария Магдалина, й Мария, Якова меншого та Йосиї мати, й Саломия,
#41 що, й як був у Галилеї, ходили слїдом за Ним, і послугували Йому, і инших багато, що поприходили з Ним у Єрусалим.
#42 А як уже настав вечір, бо була пятниця, чи то перед суботою,
#43 прийшов Йосиф з Ариматеї, поважний радник, що також сподївавсь царства Божого, й зосьмілившись, увійшов до Пилата й просив тїла Ісусового.
#44 Пилат же дивувавсь, що вже вмер би; й покликавши сотника, спитав його, чи давно вмер.
#45 А довідавшись од сотника, дав тїло Йосифові.
#46 І, купивши плащеницю і знявши Його, обгорнув Його плащеницею, та й положив Його у гробі, що був висїчений із скелї, та й прикотив каменя до дверей гробу.
#47 Мария ж Магдалина й Мария Йосиїна дивились, де Його положено.
##16
#1 І, як минула субота, Мария Магдалина, та Мария Яковова, та Саломия купили пахощів, щоб, прийшовши, намастити Його.
#2 І вельми рано первого дня тижня приходять до гробу, як сходило сонце.
#3 І казали між собою: Хто відкотить нам каменя від дверей гробу?
#4 І поглянувши, побачили, що відкочено каменя; був бо великий дуже.
#5 І, ввійшовши в гріб, побачили молодця, сидячого з правого боку, одягненого в шату білу, та й вжахнулись.
#6 Він же рече їм: Не жахайтесь. Ісуса шукаєте Назарянина, розпятого. Устав; нема Його тут. Ось місце, де положено Його.
#7 Тільки ж ійдїть скажіть ученикам Його та Петрові, що попередить вас у Галилею. Там Його побачите, як сказав вам.
#8 І вийшовши вони хутко, побігли від гробу; бо обняв їх трепет і страх, та й нїкому нїчого не сказали: боялись бо.
#9 Воскреснувши ж уранцї первого дня тижня, явивсь найперше Мариї Магдалинї, що з неї вигняв сїм бісів.
#10 Вона пійшовши, сповістила тих, що були з Ним, як сумували та плакали.
#11 А ті, почувши, що живий, і вона Його бачила, не поняли віри.
#12 Після ж того двоїм із них в дорозї явив ся в иншому видї, як ійшли на село.
#13 І вони, пійшовши, сповістили других, та й тим не поняли віри.
#14 Опісля явивсь одинайцятьом їм сидячим за столом, і дорікав їм недовірством їх і жорстокостю серця, що тим, котрі бачили Його воскресшого, не поняли віри.
#15 І рече їм: Ійдїть по всьому сьвіту й проповідуйте євангелию усякому твориву.
#16 Хто вірувати ме та охрестить ся, спасеть ся; а хто не вірувати ме, осудить ся.
#17 Ознаки ж віруючим такі будуть: імям моїм бісів виганяти муть; мовами заговорять новими;
#18 гадюк брати муть, і, коли смертнього чого випють, не шкодити ме їм; на недужих руки класти муть, і одужувати муть.
#19 Господь же, після того, як промовив до них, вознїс ся на небо, й сїв по правицї в Бога.
#20 Вони ж вийшовши, проповідували всюди, а Господь допомагав, і слово стверджував услїд ознаками. Амінь.
###LUK
###!! Євангелия від сьв. Луки
###! Луки
##1
#1 Яко ж бо многі заходились споряджувати повість про добре знані нам речі,
#2 як передали нам ті, що з почину були самовидцями й слугами слова;
#3 то здалось і менї гаразд, довідавшись од почину про все пильно, поряду тобі написати, високоповажний Теофиле,
#4 щоб знав певноту того, чого тебе навчено.
#5 Був за Ірода, царя Юдейського, один сьвященик, на ймя Захарія, з черги Авиїної, а жінка його з дочок Ааронових, а ймя її Єлисавета.
#6 Були ж праведні обоє перед Богом, ходячи у всїх заповідях та наказах Господнїх безпорочні.
#7 І не було в них дитини: бо Єлисавета була неплідна, й обоє постарілись у днях своїх.
#8 Стало ся ж, як служив він порядком черги своєї перед Богом,
#9 то, звичаєм сьвященства, довелось йому кадити, увійшовши в церкву Господню.
#10 А все множество народу молилось ізнадвору під час кадження.
#11 Явив ся ж йому ангел Господень, стоячи правобіч жертівнї кадильної.
#12 І вжахнув ся Захарія побачивши, і страх обняв його.
#13 Рече ж до него ангел: Не лякай ся, Захаріє: бо вислухана молитва твоя, і жінка твоя Єлисавета вродить сина тобі, й даси ймя йому Йоан.
#14 І буде радість тобі й веселість; і многі різдвом його радувати муть ся.
#15 Буде бо великий перед Господем, і вина нї міцного напитку не пити ме; й Духом сьвятим сповнить ся ще з утроби матери своєї.
#16 І многих синів Ізраїлевих наверне до Господа Бога їх.
#17 І йти ме він перед Ним духом і силою Ілиї, щоб навернути серця батьків до дїтей, і неслухняних до мудрости праведних, приготовити Господеві людей готових.
#18 І рече Захарія до ангела: По чім же знати му се? я бо старий, і жінка моя ізстарілась у днях своїх.
#19 І озвавшись ангел, рече йому: Я Гавриїл, що стою перед Господем; і послано мене промовити до тебе та сповістити тебе про се.
#20 І ось замовкнеш і не зможеш говорити, аж по день, коли станеть ся се, за те що не поняв віри словам моїм, котрі справдять ся пори своєї.
#21 І ждав народ Захарії, і дивував ся, що барить ся він у церкві.
#22 Вийшовши ж він, не зміг промовити до них; і постерегли вони, що видїннє бачив у церкві; бо він кивав до них, і зоставсь нїмий.
#23 І сталось, як сповнились днї служення його, пійшов до господи своєї.
#24 Після ж тих днїв зачала Єлисавета, жінка його, й таїлась пять місяцїв, говорячи:
#25 Що так менї дав Господь у ті днї, як зглянув ся, зняти з мене докір між людьми.
#26 Місяця ж шестого післав Бог ангела Гавриїла в город Галилейський, званий Назарет,
#27 до дїви, зарученої чоловікові, на ймя Йосифові, з дому Давидового; а ймя дїви Мария.
#28 І прийшовши ангел до неї, рече: Радуй ся, благодатная, Господь з тобою; благословенна єси між женами.
#29 Вона ж, побачивши його, вжахнулась словами його, та й подумала, що б се було за витаннє таке.
#30 І рече ангел їй: Не лякай ся, Мариє: знайшла бо єси ласку в Бога.
#31 І ось зачнеш ти в утробі твоїй, і вродиш Сина, й наречеш імя Йому Ісус.
#32 Сей буде великий, і Сином Вишнього звати меть ся, і дасть Йому Господь Бог престол Давида, отця Його:
#33 і царювати ме Він над домом Якововим по віки, й царству Його не буде кінця.
#34 Рече ж Мария до ангела: Як буде се, коли чоловіка не знаю?
#35 І озвавшись ангел, рече їй: Дух сьвятий найде на тебе, й сила Вишнього отїнить тебе; тим і, що вродить ся сьвяте, звати меть ся Сином Божим.
#36 І ось Єлисавета, родичка твоя, вона також зачала сина в старостї своїй, і се шестий місяць їй, званій неплідною.
#37 Бо не буде неможливе у Бога всяке слово.
#38 Рече ж Мария: Се рабиня Господня: нехай станеть ся менї по слову твоєму. І пійшов від неї ангел.
#39 Уставши ж Мария тими днями, пійшла швидко в підгіррє, у город Юдин;
#40 і ввійшла в господу Захаріїну, і виталась із Єлисаветою.
#41 І сталось, як почула Єлисавета витаннє Мариїне, кинулась дитина в утробі її; і сповнилась Єлисавета Духом сьвятим,
#42 і промовила голосом великим, і рече: Благословенна єси між женами, й благословенний плід утроби твоєї.
#43 І звідкіля менї се, що прийшла мати Господа мого до мене?
#44 Ось бо, як дійшов голос витання твого до ушей моїх, кинулась з радости дитина в утробі моїй.
#45 І благословенна, що увірувала, бо сповнить ся, що сказано їй від Господа.
#46 І рече Мария: Величає душа моя Господа,
#47 і зрадував ся дух мій у Бозї Спасї моїм,
#48 що споглянув на смиреннє слуги своєї: ось бо від нинї блаженною звати муть мене всї роди:
#49 бо зробив менї велике Сильний; і сьвяте імя Його.
#50 І милость Його від роду до роду на боячих ся Його.
#51 Зробив силу рукою своєю; розсипав гордих у думках сердець їх;
#52 поскидав потужних з престолів, і підняв угору смиренних;
#53 голодних сповнив добром, а багатих одіслав упорожнї;
#54 прийняв Ізраїля, слугу свого, на спомин милости,
#55 (як промовив до батьків наших) Авраамові й насїнню його по віки.
#56 Пробувала ж Мария з нею місяцїв зо три, та й вернулась до домівки своєї.
#57 Єлисаветї ж сповнив ся час родити, й вродила вона сина.
#58 І чули сусїде її і родина її, що Господь показав велику милость свою до неї, і радувались із нею.
#59 І сталось, восьмого дня прийшли обрізати хлопятко, і хотїли назвати його ймям батька його, Захарією.
#60 І озвавшись мати його, каже: Нї, а нехай назветь ся Йоаном.
#61 І казали до неї: Що нїкого нема в родинї твоїй, щоб звав ся імям сим.
#62 Кивали ж батькові його, як схотїв би назвати його.
#63 І, попросивши таблицї, написав слова: Йоан буде ймя йому. І дивувались усї.
#64 Відкрили ся ж уста його зараз, і язик його, й заговорив, прославляючи Бога.
#65 І був на всїх страх, що жили кругом них; і по всьому підгіррю Юдейському пронеслись усї слова ті.
#66 І положили всї, хто чув, у серцї своїм, кажучи: Що ж то за дитина се буде! І рука Господня була з ним.
#67 І Захарія, батько його, сповнив ся Духом сьвятим, і прорік, глаголючи:
#68 Благословен Господь Бог Ізраїлїв, що одвідав і зробив ізбавленнє народові своєму,
#69 і підняв ріг спасення нам у дому Давида, слуги свого,
#70 (як промовляв устами сьвятих од віку пророків своїх,)
#71 спасеннє од ворогів наших і з руки всїх ненавидників наших,
#72 щоб зробити милость отцям нашим, і спогадати завіт свій сьвятий,
#73 клятьбу, що кляв ся перед Авраамом, отцем нашим,
#74 та що дасть нам без страху, з рук ворогів наших визволившись,
#75 служити Йому в сьвятостї та праведностї перед Ним, по всї днї життя нашого.
#76 А ти, дитино, пророком Вишнього звати меш ся: ходити меш бо перед лицем Господнїм, готовити дороги Його;
#77 щоб давати знаннє спасення народові Його в оставленню гріхів їх,
#78 по благій милостї Бога нашого, в котрій одвідав нас Схід з висоти,
#79 щоб засияв сидячим у темряві і тїнї смертнїй, щоб направити ноги наші на дорогу впокою.
#80 Хлопятко ж росло та міцнїло духом, і пробувало в пустинї аж до дня явлення свого перед Ізраїлем.
##2
#1 Стало ся ж тими днями, вийшло повелїннє від кесаря Августа переписати всю вселенну.
#2 Ся перепись була перва за правлення Киринея в Сириї.
#3 Ійшли всї вписуватись, кожен у свій город.
#4 Пійшов же й Йосиф із Галилеї, з города Назарета, в Юдею, в город Давидів, що зветь ся Витлеєм: (був бо він з дому й роду Давидового)
#5 вписатись із Мариєю, зарученою йому жінкою, що була тяжка.
#6 Стало ж ся, як були вони там, сповнились днї родити їй.
#7 І вродила Сина свого перворідня, і сповила Його, й положила Його в ясла, бо не було їм місця в гостинницї.
#8 І були пастухи в сторонї тій, що ночлїгували та стерегли сторожею в ночі отари своєї.
#9 І ось ангел Господень став коло них, і слава Господня осияла їх; і полякались страхом великим.
#10 І рече їм ангел: Не бійтесь, ось бо благовіщу вам радість велику, що буде всїм людям.
#11 Бо народивсь вам сьогоднї Спас, що єсть Христос Господь, у городї Давидовому.
#12 І се вам ознака: Знайдете дитинку сповиту, лежачу в яслах.
#13 І зараз явилось із ангелом множество воїнства небесного, хвалячи Бога й глаголючи:
#14 Слава на вишинах Богу, а на землї впокій, між людьми благоволеннє.
#15 І сталось, як пійшли від них на небо ангели, пастухи казали один до одного: Ходїмо ж аж у Витлеєм, та побачимо слово се, що сталось, що Господь обявив нам.
#16 І пійшли з поспіхом, та й знайшли Марию і Йосифа, й дитинку лежачу в яслах.
#17 І побачивши, обявили слово, сказане їм про хлопятко се.
#18 І всї, слухаючи, дивувались тим, що розказували пастухи перед ними.
#19 Мария ж ховала всї слова сї, роздумуючи в серцї своїм.
#20 І вернулись пастухи, прославляючи та хвалячи Бога за все, що чули й бачили, як казано до них.
#21 І як сповнилось вісїм днїв, щоб обрізати хлопятко, наречено Йому імя Ісус, наречене від ангела, перш нїж зачавсь Він в утробі.
#22 І, як сповнились днї очищення її по закону Мойсейовому, понесли Його в Єрусалим, поставити перед Господом,
#23 як написано в законї Господньому: Що всяке мужеське, відчинивши утробу, сьвяте Господеві звати меть ся;
#24 і принесли жертву, по сказаному в законї Господньому: Пару горлиць або двоє голубенят.
#25 І ось був чоловік у Єрусалимі на ймя Симеон; і чоловік сей праведний та побожний сподївавсь потїхи Ізраїлеві; й Дух сьвятий був на йому.
#26 І було йому сповіщено від Духа сьвятого, що не бачити ме він смерти, перш нїж побачить Христа Господнього.
#27 І прийшов він Духом у церкву; й, як принесли батько-мати хлопятко Ісуса, щоб зробити їм, що треба, по звичаю законному для Него,
#28 узяв він Його на руки свої, і благословив Бога, і сказав:
#29 Нинї відпускаєш раба твого, Владико, по глаголу твоєму, з упокоєм:
#30 бо видїли очі мої спасеннє твоє,
#31 що приготовив єси перед лицем усїх людей,
#32 сьвітло на одкриттє поганам, і славу народа Твого Ізраїля.
#33 І дивувавсь Йосиф і мати Його тим, що сказано про Него.
#34 І благословив їх Симеон, і рече до Мариї, матери Його: Ось Сей лежить на паданнє і вставаннє многих в Ізраїлї і на ознаку, проти котрої говорити муть,
#35 (і тобі самій перейде душу меч,) щоб відкрились многих сердець думки.
#36 І була Анна пророчиця, дочка Фануїлова, з роду Асирового; ся зістарілась у днях многих, живши з чоловіком сїм років од дївування свого;
#37 і ся вдова до восьмидесяти й чотирох років, що не відходила від церкви, постом та молитвою служила ніч і день.
#38 І вона тієї ж години прийшовши, оддала хвалу Господеві, й говорила про Него всїм, що сподївали ся збавлення в Єрусалимі.
#39 І, як скінчили все по закону Господньому, вернулись у Галилею, у город свій Назарет.
#40 Хлопятко ж росло й міцнїло духом, сповняючись премудростю; і благодать Божа була на Ньому.
#41 І ходили батько-мати Його щороку в Єрусалим у сьвято пасхи.
#42 І як було Йому дванайцять років, пійшли вони в Єрусалим сьвятковим звичаєм,
#43 і, сповнивши днї, як вертались, зостав ся хлопчик Ісус у Єрусалимі; й не знав Йосиф і мати Його,
#44 а думаючи, що Він між товариством, увійшли на день ходи; й шукали Його між родиною та знакомими.
#45 І, не знайшовши Його, вернулись у Єрусалим, шукаючи Його.
#46 І сталось, через три днї знайшли Його в церкві, сидячого серед учителїв, і слухаючого їх, і питаючого.
#47 Дивували ся ж усї, хто слухав Його, розумом і відповідями Його.
#48 І, побачивши Його, здивувались вони, й сказала мати Його до Него: Дитино, що се зробив єси з нами? ось батько Твій і я, болїючи, шукали Тебе.
#49 І рече Він до них: Чого ж шукали мене? хиба ж не знали, що в тому, що єсть Отця мого, треба бути менї?
#50 Та й вони не зрозуміли слова, що промовив їм.
#51 І пійшов з ними, й прийшов у Назарет, і був слухняний їм; і мати Його ховала всї слова тиї в серцї своїм.
#52 І виростав Ісус премудростю й станом, у ласцї в Бога і в людей.
##3
#1 У пятнайцятий же рік правлення Тиверия кесаря, як був ігемоном Понтийський Пилат в Юдеї, а четверовластником у Галилеї Ірод, Филип же, брат його, четверовластником в Ітуреї і Трахонській землї, а Лисаний четверовластником в Авилинї,
#2 за архиєреїв Анни та Каяфи, стало ся слово Боже до Йоана, Захаріїного сина, у пустинї.
#3 І ходив він по всїй околицї Йорданській, проповідуючи хрещеннє покаяння на прощеннє гріхів,
#4 як писано в книзї словес Ісаїї пророка, глаголючого: Голос покликуючого в пустинї: Приготовте дорогу Господню, правими робіть стежки Його.
#5 Всяка долина нехай заповнить ся, і всяка гора і горб принизить ся, і крива нехай буде права, й груднисті нехай будуть дорогами рівними;
#6 і побачить усяке тїло спасеннє Боже.
#7 Говорив тодї до людей, що вийшли охреститись від него: Кодло гадюче, хто остеріг вас, щоб утїкали від настигаючого гнїва?
#8 Принесїть же овощ достойний покаяння, і не починайте казати самі собі: В нас отець Авраам; глаголю бо вам: Що зможе Бог з каміння сього підняти дїтей Авраамові.
#9 Вже ж і сокира коло кореня дерева лежить; тим кожне дерево, що не дає доброго овощу, зрубують та й в огонь кидають.
#10 І питав його народ, кажучи: Що ж оце робити мем?
#11 Озвав ся ж і каже їм: Хто має дві одежинї, нехай надїлить немаючого; й хто має харч, нехай так само робить.
#12 Прийшли ж і митники хреститись, і промовили до него: Учителю, що нам робити?
#13 Він же каже до них: Нїчого більш над те, що звелено вам, не вимагайте.
#14 Питали ж його й воїни, кажучи: А нам що робити? І рече до них: Нїкому не робіть насилля, анї обвинувачуйте криво, і вдовольняйтесь платою вашою.
#15 Як же були в непевностї люде, і всї говорили в серцї своїм про Йоана, чи не Христос він,
#16 озвавсь Йоан до всїх, глаголючи: Я водою хрещу вас; ійде ж потужнїщий від мене, котрому недостоєн я розвязати ременя обувя Його: Той хрестити ме вас Духом сьвятим і огнем;
#17 котрого лопата в руцї Його, й перечистить тік свій, і збере пшеницю в клуню свою, а полову спалить огнем невгасаючим.
#18 І багато иншого, навчаючи, благовіствував людям.
#19 Ірод же четверовластник, докорений від него за Іродияду, жінку Филипа, брата свого, і за все, що коїв лихого Ірод,
#20 додав ще й се до всього, й запер Йоана в темницї.
#21 Стало ж ся, як хрестились усї люде й Ісус хрестив ся та молив ся, відчинилось небо,
#22 і злинув Дух сьвятий, у тїлесному видї, як голуб, на Него, й голос із неба роздав ся, глаголючи: Ти єси Син мій любий, тебе вподобав я.
#23 А тому Ісусові починав ся мало не трийцятий рік, і був Він, як думали, син Йосифів, Ілиїв,
#24 Маттатів, Левиїн, Мелхиїн, Янаїв, Йосифів,
#25 Мататіїв, Амосів, Наумів, Єслимів, Наггеїв,
#26 Маатів, Мататиїв, Семеїв, Йосифів, Юдин,
#27 Йоананів, Рисаїв, Зоровавелів, Салатіїлів, Нириїв,
#28 Мелхиїв, Адиїв, Косамів, Єлмодамів, Ирів,
#29 Йосиїв, Єлиєзерів, Йоримів, Маттатів, Левиїн,
#30 Симеонів, Юдин, Йосифів, Йонанів, Єлиякимів,
#31 Мелеаїв, Маінанів, Мататаїв, Натанів, Давидів,
#32 Єсеїв, Овидів, Воозів, Салмонів, Насонів,
#33 Аминадавів, Арамів, Єсромів, Фаресів, Юдин,
#34 Яковів, Ісааків, Авраамів, Тарин, Нахорів,
#35 Сарухів, Рахавів, Фалеків, Єверів, Салин,
#36 Каінанів, Арфаксадів, Симів, Ноїв, Ламехів,
#37 Матусалів, Єнохів, Яредів, Малелейлів, Кайнанів,
#38 Єносів, Ситів, Адамів, Божий.
##4
#1 Ісус же, Духа сьвятого повний, вернувсь од Йордану, і був ведений Духом у пустиню,
#2 і сорок днїв спокушуваний від диявола. І не їв нічого днїв тих, а як скінчились вони, опісля зголоднїв.
#3 І каже Йому диявол: Коли ти Син Божий, скажи каменеві сьому, щоб став ся хлїбом.
#4 І озвавсь Ісус до него, глаголючи: Писано, що не хлїбом самим жити ме чоловік, а кожним словом Божим.
#5 І вивівши Його диявол на гору високу, показав Йому всї царства вселенної в одну хвилину.
#6 І каже Йому диявол: Тобі дам власть оцю всю і славу їх, бо менї передано, й кому я схочу, дам її.
#7 Ти ж коли поклониш ся передо мною, буде твоє все.
#8 І, озвавшись до него, рече Ісус: Геть від мене, сатано, писано бо: Кланяти меш ся Господеві Богу твоєму, й Йому одному служити меш.
#9 І повів він Його в Єрусалим, і поставив Його на крилї церковньому, й каже Йому: Коли ти Син Божий, кинь ся звідсїля вниз:
#10 писано бо: Що ангелам своїм накаже про Тебе, оберегати Тебе,
#11 і що на руках підіймуть Тебе, щоб инколи не вдаривсь об камінь ногою Твоєю.
#12 І озвавшись рече йому Ісус: Що сказано: Не будеш спокушувати Господа Бога твого.
#13 І скінчивши всї спокуси, диявол одійшов од Него до часу.
#14 І вернувсь Ісус у силї Духа в Галилею; і поголос розійшов ся по всїй околицї про Него,
#15 І навчав Він по школах їх, славлений од усїх.
#16 І прийшов у Назарет, де був зрощений, і прийшов звичаєм своїм, субітнього дня в школу, і став читати.
#17 І подано Йому книгу Ісаїї пророка. І, розгорнувши книгу, знайшов місце, де було написано:
#18 Дух Господень на менї, котрого ради намастив мене; благовістити вбогим післав мене, сцїляти розбитих серцем, проповідувати полонянам визвіл і слїпим прозріннє, випускати замучених на волю,
#19 проповідувати рік Господень приятний.
#20 І, згорнувши книгу, віддав слузї, та й сїв. І очі всїх у школї були звернені на Него.
#21 Почав же глаголати до них: Що сьогоднї справдилось писаннє се в ушах ваших.
#22 І всї сьвідкували Йому, й дивувались благодатнїми словами, виходячими з уст Його. І казали: Хиба сей не син Йосифів?
#23 І рече до них: Певно скажете менї приповість оцю: Лїкарю, вилїчи себе самого; про що ми чули, що сталось у Капернаумі, зроби й тут у своїй країнї.
#24 Рече ж: Істино глаголю вам: Що нї один пророк не єсть приятен в отчинї своїй.
#25 По правдї ж глаголю вам: Багато вдовиць було за днїв Ілиї в Ізраїлї, як зачинилось небо на три роки й шість місяцїв, і голоднеча велика стала по всїй землї;
#26 та й до жодної з них не послано Ілиї, тільки в Сарепту Сидонську до жінки вдовицї.
#27 І багато прокаженних було за Єлисея пророка в Ізраїлї, та й жоден з них не очистивсь, тільки Неєман Сириянин.
#28 І сповнились усї лютостю в школї, почувши се,
#29 і вставши вигнали Його геть із города, і випровадили Його аж на верх гори, на котрій город їх збудовано, щоб скинути Його.
#30 Він же, пройшовши серед них, пійшов,
#31 і прийшов у Капернаум, город Галилейський, і навчав їх по суботам.
#32 І дивувались вони наукою Його, бо з властю було слово Його.
#33 І був у школї чоловїк, маючи духа нечистого, й кричав голосом великим,
#34 кажучи: Остав; що нам і Тобі, Ісусе Назарянине? чи прийшов єси вигубити нас? Я знаю Тебе, хто єси: Сьвятий Божий.
#35 І погрозив йому Ісус, глаголючи: Мовчи й вийди з него. І кинувши ним диявол на середину, вийшов з него, нїчого не зашкодивши йому.
#36 І обняв страх усїх, і говорили один до одного, кажучи: Що се за слово, що властю і силою повелїває нечистим духам, і виходять?
#37 І розійшов ся поголос про Него скрізь по всїй околицї.
#38 Уставши ж Він із школи, ввійшов у господу Симонову. Тещу ж Симонову схопила пропасниця велика, й благали Його за неї.
#39 І, ставши над нею, погрозив пропасницї, і покинула її; зараз же уставши, послугувала їм.
#40 Як же заходило сонце, всї, в кого були недужі на всякі недуги, приводили їх до Него; Він же, на кожного з них руки складаючи, сцїляв їх.
#41 Виходили ж і біси з многих, і кричали, кажучи: Що Ти єси Христос, Син Божий. І грозячи, не давав їм говорити, бо вони знали, що Він Христос.
#42 Як же настав день, вийшовши пійшов у пусте місце; й люде шукали Його, й прийшли до Него, й вдержували Його, щоб не йшов від них.
#43 Він же рече до них: Що й иншим городам благовістити менї треба царство Боже; бо на се я посланий.
#44 І проповідував по школах Галилейських.
##5
#1 І сталось, як народ товпивсь до Него слухати слово Боже, Він стояв коло озера Генисарецького.
#2 І побачив два човни, що стояли край озера, рибалки ж, одійшовши від них, полоскали неводи.
#3 Ввійшовши ж ув один з човнів, що був Симонів, просив його від землї відчалити трохи. І сївши, навчав народ із човна.
#4 Як же перестав глаголати, рече до Симона: Поступи на глибінь, та закиньте неводи ваші на ловитву.
#5 І озвавшись Симон, каже Йому: Наставниче, всю ніч трудившись, нїчого не піймали ми; тільки ж, по слову Твоєму, закину невода.
#6 І, се зробивши, вловили пребагато риби; роздер ся ж невід їх,
#7 і махнули вони на товаришів своїх, що були в другому човнї, щоб прийшли помогти їм. І прийшли вони, й сповнили обидва човни, так що потопали вони.
#8 Бачивши ж Симон Петр, припав до колїн Ісусових, кажучи: Йди від мене: бо я чоловік грішний, Господи.
#9 Страх бо обняв його і всїх із ним од улову риби, що вловили.
#10 Так само й Якова і Йоана, синів Зеведеєвих, що були спільниками Симоновими. І рече до Симона Ісус: Не лякай ся, від нинї людей ловити меш.
#11 І пригнавши вони човни свої до берега, та покинувши все, пійшли слїдом за Ним.
#12 І сталось, як був Він ув однім городї, аж ось чоловік увесь у проказї. І, побачивши Ісуса, упавши на лице, благав Його, кажучи: Господи, коли хочеш, можеш мене очистити.
#13 І простягши Він руку, приторкнувсь до него, глаголючи: Хочу, очистись. І зараз проказа покинула його.
#14 І наказав Він йому нїкому не говорити, а, пійшовши, покажи себе священикові та принеси за очищеннє твоє, як звелїв Мойсей, на сьвідкуваннє їм.
#15 Та слово про Него розійшлось тим більш, і насходилось народу пребагато слухати й сцїлятись у Него від недуг своїх.
#16 Він же виходив у пустиню та молив ся.
#17 І сталось одного дня, що Він учив, і сидїли Фарисеї та учителї закону, що поприходили з усїх сїл Галилейських та Юдейських і з Єрусалиму, й сила Господня була на сцїленнє їх.
#18 І ось мужі принесли на постелї чоловіка, що був розслаблений, і шукали, як би внести його та положити перед Ним.
#19 І, не знайшовши, як би внести його кріз натовп, вилїзли на хату, й кріз черепяну стелю спустили його з постїллю в середину перед Ісуса.
#20 І, бачивши віру їх, рече йому: Чоловіче, оставляють ся тобі гріхи твої.
#21 І почали міркувати письменники та Фарисеї, кажучи: Хто сей, що говорить хулу? Хто може оставляти гріхи, як тільки один Бог?
#22 Постерігши ж Ісус думки їх і озвавшись, рече до них: Що ви говорите в серцях ваших?
#23 Що легше? сказати: Оставляють ся тобі гріхи твої; або сказати: Встань та й ходи?
#24 От же, щоб знали ви, що власть має Син чоловічий на землї оставляти гріхи, (рече розслабленому:) Тобі глаголю: Устань, і, взявши постїль твою, йди до дому твого.
#25 І зараз уставши перед ними й узявши на чому лежав, пійшов до дому свого, прославляючи Бога.
#26 І острах обняв усїх, і прославляли Бога, й сповнили ся страхом, кажучи: Що бачили предивне сьогоднї.
#27 А після сього вийшов, і побачив митника на ймя Левію, сидячого на митницї, і рече йому: Йди слїдом за мною.
#28 І, зоставивши все, уставши пійшов слїдом за Ним.
#29 І справив гостину велику Левій Йому у господї своїй, і було там багато митників і инших, що сидїли з ними.
#30 І нарікали письменники їх та Фарисеї на учеників Його, кажучи: На що з митниками та грішниками їсте й пєте?
#31 І озвавшись Ісус, рече до них: Не треба здоровому лїкаря, а недужому.
#32 Не прийшов я кликати праведників, а грішників до покаяння.
#33 Вони ж казали до Него: Чого ж ученики Йоанові постять часто й молять ся, так само й Фарисейські, Твої ж їдять і пють?
#34 Він же рече до них: Чи зможете синів весїльних, поки жених з ними, заставити постити?
#35 Прийдуть же днї, що візьмуть жениха від них, тодї постити муть у ті днї.
#36 Сказав же й приповість до них: Що нїхто латки з одежини нової не пришиває до одежини старої; коли ж нї, то й нову розідре, й старій не личить латка з нового.
#37 І нїхто не наливає вина нового в бурдюки старі; коли ж нї, порве нове вино бурдюки, й вино витече, й бурдюки пропадуть.
#38 А вино нове в бурдюки нові наливають, то й буде все цїле.
#39 Нїхто, пивши старе, не бажає зараз нового; каже бо: Старе лучче.
##6
#1 І сталось другої суботи після першої, ійшов Він через засїви, й рвали ученики Його колоссє, та й їли, потерши в руках.
#2 Деякі ж з Фарисеїв казали їм: На що робите, чого не годить ся робити в суботу?
#3 І, озвавшись до них, рече Ісус: Хиба й того не читали, що зробив Давид, як зголоднїв він і ті, що були з ним:
#4 як, увійшовши він у дом Божий, хлїби показні взяв і їв, і дав також тим, що були з ним, котрих не годилось їсти, хиба одним священикам?
#5 І рече їм: Син чоловічий — Він Господь і суботи.
#6 І сталось також другої суботи: ввійшов Він у школу та й навчав; а був там чоловік, що рука в него права була суха.
#7 Назирали ж Його письменники та Фарисеї, чи в суботу сцїляти ме, щоб знайти вину на Него.
#8 Він же знав думки їх, і рече чоловіку сухорукому: Устань і стань на середину. Він же, вставши, стояв.
#9 Рече ж Ісус до них: Спитаю вас: Що годить ся по суботам: добре робити, чи лихе робити? душу спасати, чи погубляти?
#10 І, споглянувши кругом по всїх їх, рече чоловікові: Простягни руку твою. Він же зробив так, і стала рука його здорова, як і друга.
#11 Вони ж сповнились лютостю і говорили один до одного, що б зробити Ісусові.
#12 Стало ж ся тими днями, вийшов Він на гору молитись, і був усю ніч на молитві Богу.
#13 А, як настав день, покликав учеників своїх; і, вибравши з них дванайцятьох, котрих і апостолами назвав:
#14 Симона, що назвав Петром, та Андрея брата його, Якова та Йоана, Филипа та Вартоломея,
#15 Маттея та Тому, Якова Алфеєвого та Симона, на прізвище Зилота,
#16 Юду Якового та Юду Іскариоцького, що й став ся зрадником;
#17 і зійшовши з ними, став на місцї рівному, й товариство учеників Його, і множество велике людей з усієї Юдеї і Єрусалиму, й з побережжя Тирського та Сидонського, що поприходили слухати Його і сцїляти ся від недуг своїх,
#18 і мучені від духів нечистих; і сцїляли ся.
#19 І ввесь народ шукав приторкнутись до Него: бо сила від Него виходила, й сцїляла всїх.
#20 І знявши Він очі свої на ученики свої, рече: Блаженні вбогі, бо ваше царство Боже.
#21 Блаженні голодні тепер, бо насититесь. Блаженні плачущі тепер, бо сьміяти метесь.
#22 Блаженні, коли ненавидїти муть вас люде, й коли проженуть вас, і осоромлять, і викинуть імя ваше, як зло, задля Сина чоловічого.
#23 Радуйтесь того дня і веселїтесь, ось бо нагорода ваша велика на небі; так бо чинили пророкам батьки їх.
#24 Горе ж вам, багатим! бо прийняли ви утїху вашу.
#25 Горе вам, ситим! бо голодувати мете. Горе вам, що сьмієтесь тепер; бо сумувати мете да плакати мете.
#26 Горе вам, коли добре говорити муть про вас усї люде; так бо робили лжепророкам батьки їх.
#27 Тільки ж глаголю вам, слухаючим: Любіть ворогів ваших, добре робіть ненавидникам вашим,
#28 благословляйте кленучих вас, і молїть ся за обидників ваших.
#29 Хто бє тебе у щоку, підстав і другу; а хто бере твою свиту, й жупанка не борони.
#30 Всякому, хто просить у тебе, дай, і хто бере що твоє, не допевняй ся.
#31 І, як хочете, щоб чинили вам люде, так і ви чинїть їм.
#32 І коли любите тих, хто любить вас, яка вам дяка? бо й грішники тих, хто їх любить, люблять.
#33 І коли добро робите тим, хто добро робить вам, яка вам дяка? бо й грішники те саме чинять.
#34 І коли позичаєте тим, від кого маєте надїю одержати, яка вам дяка? бо й грішники грішникам позичають, щоб одержати стільки ж.
#35 Нї, любіть ворогів ваших, і добро робіть, і позичайте, нїчого від них не сподїваючись; а буде нагорода ваша велика, й будете синами Вишнього; бо Він благий до невдячних і лихих.
#36 Будьте ж оце милосерні, як і Отець ваш милосерден.
#37 І не судїть, то й не будете суджені; не осуджуйте, то й не будете осуджені; прощайте, то й буде вам прощено.
#38 Давайте, то й вам буде дано; міру добру, наталовану, й струснуту, й надто пересипану давати муть вам на лоно ваше. Такою бо мірою, якою міряєте, відміряєть ся вам.
#39 Сказав же приповість їм: Чи може слїпий слїпого водити? хиба обидва в яму не впадуть?
#40 Нема ученика над учителя свого; звершений же — буде кожен, як учитель його.
#41 Чого ж дивиш ся на порошину в оцї брата твого, полїна ж у своєму оцї не чуєш?
#42 І як можеш казати братові твоєму: Брате, дай вийму порошину, що в оцї твоїм, сам в оцї своїм полїна не бачивши? Лицеміре, викинь перше ломаку з ока твого, а тодї бачити меш вийняти порошину з ока брата твого.
#43 Нема бо дерева доброго, що родить овощ пустий; анї дерева пустого, що родить овощ добрий.
#44 Кожне бо дерево по свому овощу пізнаєть ся; не збирають бо з тернини смокви, анї збирають з ожини винограду.
#45 Добрий чоловік з доброго скарбу серця свого виносить добре; а лихий чоловік з лихого скарбу серця свого виносить лихе: бо з переповнї серця промовляють уста його.
#46 На що ж мене звете Господи, Господи, й не робите, що я глаголю?
#47 Всякий, хто приходить до мене, й слухає слова мої, та й чинить їх, покажу вам, кому він подобен:
#48 подобен він чоловікові, будуючому будинок, що викопав глибоко, й положив підвалину на каменї; як же повідь настала, наперла бистрінь на будинок той, та не змогла схитнути його: збудовано бо його на каменї.
#49 Хто ж слухає, та не чинить, подобен чоловікові, будуючому будинок на землї, без підвалини, на котрий наперла бистрінь, і зараз упав, і була руїна будинка того велика.
##7
#1 Як же скінчив усї глаголи свої в слух людям, увійшов у Капернаум.
#2 В одного ж сотника слуга недугуючи мав умирати, котрий був йому дорогий.
#3 Почувши ж про Ісуса, післав до Него старших Жидівських, благаючи Його, щоб, прийшовши, спас слугу його.
#4 Вони ж, прийшовши до Ісуса, благали Його пильно, говорячи: Що достоєн він, щоб йому зробив се:
#5 любить бо нарід наш, і школу він збудував нам.
#6 Ісус же пійшов з ними. І як вже він недалеко був од будинка, вислав до Него сотник другів, говорячи Йому: Господи, не трудись, бо я недостоєн, щоб Ти під стелю мою ввійшов;
#7 тим і себе не вважав достойним до Тебе прийти; тільки промов слово, то й одужає слуга мій.
#8 Бо й я чоловік під властю поставлений, маючи під собою воїнів; і скажу сьому: Йди, то й іде, а другому: Прийди, то й прийде, а слузї моєму: Роби оце, то й зробить.
#9 Почувши ж се Ісус, дивувавсь йому, й, обернувшись до йдучого за собою народу, рече: Глаголю вам: Навіть в Ізраїлї, такої віри не знайшов я.
#10 І вернувшись послані у будинок, знайшли недужнього слугу здоровим.
#11 І сталось опісля, ійшов Він у город, званий Наін, і йшло з Ним доволї учеників Його, й багато народу.
#12 Як же наближив ся до городських воріт, аж ось винесено мертвого, сина єдиного в матері своєї, вона ж була вдова; й багато народу з городу було з нею.
#13 І побачивши її Господь, змилосердивсь над нею, і рече їй: Не плач.
#14 І приступивши, приторкнув ся до мар; ті ж, що несли, зʼупинились. І рече: Молодче, тобі глаголю: встань.
#15 І сїв мерлець, і почав говорити. І оддав його матері його.
#16 Обняв же страх усїх; і прославляли вони Бога, кажучи: Що пророк великий устав між нами, й навідав Бог людей своїх.
#17 І розійшлось слово се по всїй Юдеї про Него й по всїй околицї.
#18 І сповістили Йоана ученики його про все те.
#19 І покликавши двох учеників своїх Йоан, післав до Ісуса, кажучи: Ти єси грядущий, чи иншого ждати нам?
#20 Прийшовши ж до Него чоловіки, казали: Йоан Хреститель прислав нас до Тебе, кажучи: Ти єси грядущий, чи иншого ждати нам?
#21 Того ж часу сцїляв Він многих від недуг і ран, і духів лихих, і многим слїпим давав прозрїннє.
#22 І озвавшись Ісус, рече їм: Ідїть сповістїть Йоана, що бачили й чули: як слїпі прозирають, криві ходять, прокаженні очищають ся, глухі чують, мертві встають, і вбогі благовіствують.
#23 І блажен, хто не зблазнить ся мною.
#24 Як же пійшли посланцї Йоанові, почав глаголати до народу про Йоана: Чого виходили ви дивитись у пустиню? На тростину, що вітер колише?
#25 Або чого ж виходили ви дивитись? На чоловіка, в мягку одежу одягненого? Ось ті, що в одежі пишній та роскоші, панують у царських дворах.
#26 Або чого виходили ви дивитись: На пророка? Так, глаголю вам, і більш пророка.
#27 Се той, про кого написано: Ось я посилаю ангела мого перед лицем Твоїм, що приготовить дорогу Твою перед Тобою.
#28 Глаголю бо вам: Більшого між нарожденими від жінок пророка над Йоана Хрестителя нема; найменший же у царстві Божім більший від него.
#29 І ввесь народ слухаючий, і митники, оправдили Бога, хрестившись хрещеннєм Йоановим.
#30 Фарисеї ж та законники раду Божу про них відкинули, не хрестившись від него.
#31 Рече ж Господь: Кому ж оце уподоблю людей роду сього? й кому подобні вони?
#32 Подобні вони дїтям, що сидять на торгу та гукають одно на одного, та й кажуть: Ми сурмили вам, а ви не скакали; ми голосили вам, а ви не плакали.
#33 Прийшов бо Йоан Хреститель, що хлїба не їсть, анї вина не пє, і кажете: Диявола має.
#34 Прийшов Син чоловічий, що їсть і пє, і кажете: Ось чоловік прожора та пяниця, митникам друг і грішникам.
#35 І оправдилась премудрість од дїтей своїх усїх.
#36 Просив же хтось Його з Фарисеїв, щоб їв з ним. І, ввійшовши в господу Фарисеєву, сїв за столом.
#37 І ось жінка у городї, що була грішниця, довідавшись, що сидить за столом у господї Фарисеєвій, принїсши любастровий збаночок мира,
#38 і ставши коло ніг Його ззаду, плачучи, почала обмивати ноги Його слїзми, й волоссєм голови своєї обтирати; й цїлувала ноги Його, й мастила миром.
#39 Бачивши ж Фарисей, що запросив Його, казав сам у собі, говорячи: Коли б сей був пророк, знав би, хто й яка се жінка, що приторкуєть ся до Него; бо грішниця вона.
#40 І озвавшись Ісус, рече до него: Симоне, маю тобі щось сказати. Він же каже: Учителю, скажи.
#41 Два довжники були в одного вірителя: один завинив пятьсот денариїв, другий же пятьдесять.
#42 Як же не мали чим оддавати, обом простив він. Хто ж оце з них, скажи, більш його любити ме?
#43 Озвав ся ж Симон і каже: Думаю, що той, кому більш простив він. Він же рече йому: Право судив єси.
#44 І, обернувшись до жінки, рече Симонові: Чи бачиш ти сю жінку? Увійшов я в твою господу, — води на ноги мої не дав єси; ся ж слїзми обмила ноги мої, і волоссєм голови своєї обтерла.
#45 Цїлування не дав єси менї; ся ж, відколи ввійшов я, не перестала цїлувати ноги мої.
#46 Оливою голови моєї не намастив єси; ся ж миром намастила ноги мої.
#47 Тим глаголю тобі: Оставляють ся гріхи її многі, бо возлюбила много; кому ж мало оставляєть ся, мало любить.
#48 Рече ж їй: Оставляють ся гріхи твої.
#49 І почали ті, що вкупі сидїли, казати в собі: Хто сей, що й гріхи відпускає?
#50 Рече ж до жінки: Віра твоя спасла тебе; йди з упокоєм.
##8
#1 І сталось опісля, проходив Він городи й села, проповідуючи й благовіствуючи царство Боже; а дванайцять з ним,
#2 і деякі жінки, що були сцїлені од духів лихих і недуг: Мария, на прізвище Магдалина, що з неї сїм бісів вийшло,
#3 і Йоанна, жінка Хузана, Іродового приставника, й Сусанна, й инших багато, що послугували Йому з добра свого.
#4 Як же зійшлось багато народу та з усяких городів поприходили до Него, промовив приповістю:
#5 Вийшов сїяч сїяти насїннє своє; і, як він сїяв, инше впало край шляху; й попритоптувано його, й птаство небесне пожерло його.
#6 А инше впало на камінь; і посходивши, посохло, бо не мало вогкости.
#7 А инше впало між тернину; й розвившись тернина з ним, поглушила його.
#8 А инше впало на землю добру, й, зійшовши, дало овощ у сотеро. Се промовивши, покликнув: Хто має уші слухати, нехай слухає.
#9 Питали ж Його ученики Його, кажучи: Що се за приповість оця?
#10 Він же рече: Вам дано знати тайни царства Божого, другим же в приповістях, щоб дивлячись не бачили, й слухаючи не розуміли.
#11 Єсть же ся приповість: Насїннє, се слово Боже.
#12 Ті, що край шляху, се, що слухають; опісля ж приходить диявол, та й забирає слово з серця їх, щоб віруючи не спасли ся.
#13 Що ж на каменї, се, що, вислухавши, з радістю приймають слово, та сї кореня не мають; до часу вірують, а під час спокуси відпадають.
#14 Що ж між тернину впало, се, ті, що вислухавши, відходять, і журбою, та багацтвом, та роскошами життя поглушені, не дають овощу.
#15 Що ж у добрій землї, се ті, що, вислухавши слово, в серцї щирому й доброму держять, і дають овощ у терпінню.
#16 Нїхто ж, засьвітивши сьвічку, не покрива її посудиною, або під ліжко її ставить; тільки ж на сьвічнику ставлять, щоб входячі бачили сьвітло.
#17 Нема бо нїчого тайного, що не виявить ся, і нїчого втаєного, що не взнаєть ся і на яв не вийде.
#18 Вважайте оце, як слухаєте: хто бо має, дасть ся тому; а хто не має, і що, здаєть ся, має, візьметь ся від него.
#19 Прийшла ж тодї до Него мати й брати Його, та й не могли зійтись із Ним за народом.
#20 І сповістили Його, кажучи: Мати Твоя та брати Твої стоять надворі: хочуть Тебе бачити.
#21 Він же, озвавшись, рече до них: Мати моя та брати мої ті, хто слово Боже слухає і чинить його.
#22 Стало ся ж одного дня, увійшов Він у човен, і ученики Його; й рече до них: Попливемо на той бік озера. І відчалили.
#23 Як же плили, заснув Він; і найшла буря вітряна на озеро, й заливало їх, і були вони в опасностї.
#24 Приступивши ж розбудили Його, кажучи: Наставниче, наставниче, погибаємо! Він же вставши, погрозив вітрові та буянню води; й зʼпинились, і настала тишина.
#25 Рече ж їм: Де ж віра ваша? Вони ж полякані дивувались, кажучи один до одного: Хто ж оце сей, що й вітрам повелїває, і водї, і слухають Його?
#26 І переплили в землю Гадаринську, що по тім боцї Галилеї.
#27 Як же вийшов Він на землю, зустрів Його один чоловік з города, що мав біса з давнього часу, й одежі не вдягав, і в хатї не пробував, тільки по гробах.
#28 Побачивши ж Ісуса і закричавши, припав до Него, й голосом великим промовив: Що менї і Тобі, Ісусе, Сину Бога Вишнього? благаю Тебе, щоб мене не мучив.
#29 Повелїв бо духові нечистому вийти з чоловіка: почасту бо схоплював його; й заковувано його в залїза та пута, й стережено; й, розбиваючи окови, бував гнаний од біса в пустиню.
#30 Питав же його Ісус, глаголючи: Яке тобі імя? Він же каже: Легион; бо бісів багато ввійшло в него.
#31 І благали Його, щоб Він не велїв їм ійти в безодню.
#32 Був же там великий гурт свиней, що пас ся на горі; і благали Його, щоб дозволив їм в них увійти. І дозволив їм.
#33 Вийшовши ж біси з чоловіка, увійшли в свинї; і кинув ся гурт із кручі в озеро, та й потонув.
#34 Побачивши ж пастухи, що сталось, повтїкали, й, пійшовши, сповістили по городах і по селах.
#35 Повиходили ж дивитись, що сталось, і прийшли до Ісуса, й знайшли сидячого чоловіка, що з него біси вийшли, одягненого й при розумі, в ногах у Ісуса, й злякались.
#36 Сповістили ж їх і ті, що бачили, як спас ся біснуватий.
#37 І благав Його ввесь народ околицї Гадаринської вийти від них, бо страх великий обняв їх; Він же, ввійшовши в човен, вернув ся.
#38 Благав же Його чоловік, з котрого вийшли біси, щоб бути з Ним; відпустив же його Ісус, глаголючи:
#39 Вернись до дому твого та розкажи, скільки зробив тобі Господь. І пійшов він по всьому городу, проповідуючи, скільки зробив йому Ісус.
#40 Стало ся ж, як вернувсь Ісус, прийняв Його народ: всї бо дожидали Його.
#41 І ось прийшов чоловік, котрому ймя Яір (а сей був старшиною над школою), і, припавши до ніг Ісусові, благав Його, щоб увійшов у господу його.
#42 Бо дочка єдина була в него лїт дванайцяти, і та вмирала. Як же йшов Він, народ тиснув ся до Него;
#43 і одна жінка, бувши в кровотічі років дванайцять, котра, на лїкарів витративши ввесь прожиток, не могла нї від кого вигоїтись,
#44 і, приступивши ззаду, приторкнулась до краю одежі Його, й зараз перестала кровотіч її.
#45 І рече Ісус: Хто приторкнув ся до мене? Як же всї відпирались, сказав Петр і ті, що з Ним: Наставниче, народ товпить ся та тиснеть ся до Тебе, а Ти кажеш: Хто приторкнувсь до мене?
#46 Ісус же рече: Приторкнув ся до мене хтось; я бо чув, що сила вийшла з мене.
#47 Бачивши ж жінка, що не втаїть ся, трясучись приступила й, припавши перед Ним, з якої причини приторкнулась до Него, сповістила Його перед усїм народом, і як одужала зараз.
#48 Він же рече їй: Бодрись, дочко: віра твоя спасла тебе; йди з упокоєм.
#49 Ще Він промовляв, приходить один від шкільного старшини, кажучи Йому: Вмерла дочка твоя; не труди учителя.
#50 Ісус же, почувши, озвав ся до него, глаголючи: Не бій ся; тільки віруй, то й спасеть ся.
#51 Увійшовши ж у господу, не пустив увійти нїкого, тільки Петра, та Якова, та Йоана, та батька дитини й матїр.
#52 Плакали ж усї й голосили по нїй; Він же рече: Не плачте; не вмерла, а спить.
#53 І сьміялись вони з Него, знаючи, що вмерла.
#54 Він же, випровадивши надвір усїх, і взявши за руку її, покликнув, глаголючи: Дївчинко, встань.
#55 І вернув ся дух її, і встала зараз; і звелїв їй дати їсти.
#56 І дивувались родителї її; Він же заповів їм нїкому не казати, що сталось.
##9
#1 Скликавши ж дванайцятьох учеників своїх, дав їм силу й власть над усїма бісами, й недуги сцїляти.
#2 І післав їх проповідувати царство Боже та оздоровлювати недужих.
#3 І рече до них: Нїчого не беріть на дорогу, нї палицї, нї торбини, нї хлїба, нї срібла, анї по дві одежинї майте.
#4 І в котору господу прийдете, там пробувайте й звідтіля виходьте.
#5 А хто не прийме вас, виходячи з города того, й порох з ваших ніг обтрусїть на сьвідкуваннє проти них.
#6 Вийшовши ж, ходили по селах, благовіствуючи та сцїляючи всюди.
#7 Почув то Ірод четверовластник усе, що сталось від Него, та й стуманїв: тим що деякі казали, що Йоан устав із мертвих,
#8 инші ж, що Ілия явив ся, другі ж, що один з пророків старих воскрес.
#9 І каже Ірод: Йоана я стяв; хто ж се той, про котрого я чую таке? І шукав видїти Його.
#10 І вернувшись апостоли, оповідали Йому, що чинили. І взявши їх, пійшов окроме у місце пусте города, званого Витсаїда.
#11 Народ же дознавшись, пійшов слїдом за Ним; і, прийнявши їх, глаголав їм про царство Боже й, кому треба було сцїлення, оздоровлював.
#12 День же почав нахилятись; приступивши ж дванайцять, сказали Йому: Відошли народ, щоб, пійшовши кругом по селах та хуторах, відпочили й роздобули харчі; бо ми тут у пустому місцї.
#13 Рече ж до них: Дайте ви їм їсти. Вони ж сказали: Нема в нас більш, як пять хлїбів та дві риби; хиба що пійшовши купимо для всього народу сього їжі.
#14 Було бо до пяти тисяч чоловіка. Рече ж до учеників своїх: Садовіть їх купами по пятьдесятеро.
#15 І зробили так, і посадовили всїх.
#16 Узявши ж пять хлїбів та дві риби й поглянувши на небо, благословив їх, і ламав, і давав ученикам класти перед народом.
#17 І їли, й наситились усї; і назбирано остальних у них окрушин дванайцять кошів.
#18 І сталось, як Він молив ся на самотї, були з Ним ученики; й спитав їх, глаголючи: Хто я, каже народ?
#19 Вони ж озвавшись сказали: Йоан Хреститель; другі: Ілия; инші ж: Що один пророк із старих воскрес.
#20 Рече ж їм: Ви ж, хто я, кажете? Озвав ся ж Петр і сказав: Христос Божий.
#21 Він же, заказавши їм, повелїв нїкому не казати про се,
#22 глаголючи: Що мусить Син чоловічий багато терпіти, й відцурають ся Його старші, та архиєреї, та письменники, і вбють, і в третїй день воскресне Він.
#23 Рече ж до всїх: Коли хто хоче за мною йти, нехай одречеть ся себе, й бере хрест свій що-дня, та й іде слїдом за мною.
#24 Хто бо хоче душу свою спасти, погубить її; хто ж погубить душу свою задля мене, той спасе її.
#25 Що бо за користь мати ме чоловік, здобувши сьвіт увесь, себе ж погубивши або занапастивши?
#26 Хто бо посоромить ся мене й моїх словес, того й Син чоловічий посоромить ся, як прийде в славі своїй, і Отця, і сьвятих ангелів.
#27 Глаголю ж вам істино: Єсть деякі між стоячими тут, що не вкусять смертї, аж поки побачять царство Боже.
#28 Було ж після словес тих днїв з вісїм, і взявши Петра, та Йоана, та Якова, зійшов на гору молитись.
#29 І, як молив ся Він, вид лиця Його став инший, і одежа Його біла, блискуча.
#30 І ось два чоловіки розмовляли з Ним, котрі були Мойсей та Ілия;
#31 вони, явившись у славі, говорили про смерть Його, яку мав сповнити в Єрусалимі.
#32 Петр же й ті, що з Ним, були отягчені сном; пробудивши ся ж, побачили славу Його й двох чоловіків, стоячих з Ним.
#33 І сталось, як розлучались від Него, каже Петр до Ісуса: Наставниче, добре нам тут бути: зробимо три намети, один Тобі, й Мойсею один, а один Ілиї, не знаючи, що каже.
#34 Як же він се говорив, постала хмара, та й отїнила їх, і полякались, як вони увійшли в хмару.
#35 І роздав ся голос із хмари, говорячи: Се син мій любий; слухайте Його.
#36 А як був голос, знайдено Ісуса одного. І мовчали вони, й нїкому не оповідали в ті днї нїчого, що бачили.
#37 Стало ся ж другого дня, як зійшли вони з гори, зустріло Його багато народу.
#38 І ось чоловік з народу покликнув, кажучи: Учителю, благаю Тебе, зглянь ся на сина мого; бо він єдиний у мене.
#39 І ось дух хапає його, і він зараз кричить; і рве його з піною, і ледві одходить од него, розбивши його.
#40 І благав я учеників Твоїх, щоб вигнали його, й не здолїли.
#41 І озвавшись Ісус, рече: О кодло невірне та розвратне! доки буду з вами й терпіти му вас? Приведи сюди сина твого.
#42 Ще ж ійшов він, а біс ударив ним, та й затряс. Погрозив же Ісус духові нечистому, і оздоровив хлопця, і оддав його батькові його.
#43 Зʼумляли ся ж усї величчєм Божим. Як же всї дивувались усїм, що зробив Ісус, рече Він до учеників своїх:
#44 Повкладуйте в уші ваші слова сї: Син бо чоловічий має бути виданим у руки чоловічі.
#45 Вони ж не зрозуміли слова сього, й було воно закрите від них, щоб не постерегли його; а бояли ся питати Його про слово се.
#46 Постала ж думка між ними, хто був би більший з них.
#47 Ісус же, знаючи думку серця їх, узявши дитину, поставив її біля себе,
#48 і рече їм: Хто прийме сю дитину в імя моє, мене приймає; а хто мене прийме, приймає пославшого мене: хто бо найменший між усїма вами, той буде великий.
#49 І озвавшись Йоан, каже: Наставниче, ми бачили одного, що в імя Твоє виганяв біси, й заборонили йому; бо не ходить услїд з нами.
#50 І рече до него Ісус: Не боронїть, хто бо не проти нас, той з нами.
#51 І сталось, як сповнились днї взяття Його (вгору), утвердив лице своє йти в Єрусалим,
#52 і післав посланцї перед лицем своїм; і пійшовши вони, увійшли в село Самарянське, щоб приготовити Йому.
#53 І не прийнято Його, бо лице Його було грядуще в Єрусалим.
#54 Бачивши ж ученики Його Яков та Йоан, казали: Господи, хочеш, скажемо, щоб огонь зійшов з неба та й пожер їх, як Ілия зробив?
#55 Він же обернувшись докорив їм, і рече: Не знаєте, якого ви духа.
#56 Син бо чоловічий не прийшов душі людські погубляти, а спасати. І пійшли в инше село.
#57 Стало ся ж, як ійшли вони, сказав у дорозї хтось до Него: Пійду слїдом за Тобою, куди б нї пійшов, Господи.
#58 І рече йому Ісус: Лисицї нори мають, і птицї небесні гнїзда; Син же чоловічий не має, де голови прихилити.
#59 Рече ж до другого: Йди слїдом за мною. Він же каже: Господи, дозволь менї пійти перш поховати батька мого.
#60 Рече ж йому Ісус: Остав мертвим ховати своїх мерцїв, ти ж іди, проповідуй царство Боже.
#61 Рече ж і другий: Пійду слїдом за Тобою, Господи; перше ж дай менї попрощатись із тими, що в дому моїм.
#62 Рече ж до него Ісус: Нїхто, положивши руку свою на рало й позираючи назад, не спосібен до царства Божого.
##10
#1 Після ж сього настановив Господь і других сїмдесять, та й післав їх по двоє перед лицем своїм у кожний город і місце, куди мав сам ійти.
#2 Рече ж до них: Жниво велике, робітника ж мало: просїть же Господа жнива, щоб випровадив робітників на жниво своє.
#3 Ійдїть; ось я посилаю вас, як ягнят між вовки.
#4 Не носїть калитки, нї торбини, нї обувя, і нїкого в дорозї не витайте.
#5 У котру ж господу ввійдете, перше кажіть: Впокій домові сьому;
#6 і коли там буде син упокою, спочине на йому впокій ваш; коли ж нї, до вас вернеть ся.
#7 У тім же дому зоставайтесь, ївши й пивши, що є в них: достоєн бо робітник нагороди своєї. Не ходїть од хати до хати.
#8 І в которий город увійдете, й приймуть вас, їжте що поставлять перед вами,
#9 і сцїляйте в ньому недужих, і кажіть їм: Наближилось до вас царство Боже.
#10 У которий же город прийдете й не приймуть вас, вийшовши на улицї його, скажіть:
#11 І порох, що поприлипав до нас із города вашого, обтрушуємо вам; тільки ж се знайте, що наближилось до вас царство Боже.
#12 Глаголю ж вам, що Содомлянам дня того одраднїщ буде, нїж городові тому.
#13 Горе тобі, Хоразине! горе тобі, Витсаїдо! бо коли б у Тирі та Сидонї стались чудеса, що стали ся в вас, давно б, у веретищі та в попелї сидячи, покаялись.
#14 Тільки ж Тирові й Сидонові одраднїщ буде на судї, нїж вам.
#15 І ти, Капернауме, що аж до неба підняв ся, аж у пекло провалиш ся.
#16 Хто слухає вас, мене слухає; а хто гордує вами, мною гордує; хто ж мною гордує, гордує Пославшим мене.
#17 І вернулись сїмдесять назад з радощами, кажучи: Господи, й біси корять ся нам в імя Твоє.
#18 Рече ж їм: Видїв я сатану, як блискавку з неба падаючого.
#19 Ось даю вам силу наступати на гадюки й на скорпиони, й на всю силу ворожу, й нїщо вам не шкодити ме.
#20 Тільки ж бо сим не втїшайтесь, що духи вам корять ся; втїшайте ся ж більш, що імена ваші написані на небесах.
#21 Того часу зрадїв духом Ісус, і рече: Дякую Тобі, Отче, Господи неба й землї, що втаїв се від премудрих і розумних, а відкрив недолїткам. Так, Отче: бо так воно вподобалось перед Тобою.
#22 Усе передане менї від Отця; і нїхто не знає, хто Син, тільки Отець, і хто Отець, тільки Син та кому схоче Син одкрити.
#23 І, обернувшись до учеників на самотї, рече: Блаженні очі, котрі бачять, що ви бачите:
#24 глаголю бо вам: Що многі пророки й царі хотїли бачити, що ви бачите, та й не бачили, й чути, що ви чуєте, та й не чули.
#25 І ось, законник один устав, спокушуючи Його й кажучи: Учителю, що робивши, життє вічнє наслїджу?
#26 Він же рече до него: В законї що написано? як читаєш?
#27 Він же, озвавшись, каже: Люби Господа Бога твого всїм серцем твоїм, і всією душею твоєю, і всією силою твоєю, і всією думкою твоєю, та ближнього твого, як себе самого.
#28 Рече ж йому: Право відказав єси. Се чини, то й жити меш.
#29 Він же, хотївши оправдити себе, каже до Ісуса: Хто ж мій ближнїй?
#30 Підхопивши ж Ісус, рече: Чоловік один ійшов з Єрусалиму в Єрихон, і попав ся розбійникам, котрі, обдерши його й рани завдавши, пійшли, зоставивши півмертвого.
#31 Случаєм ійшов якийся священик дорогою тією, і, побачивши його, пройшов мимо.
#32 Так само ж і левит, лучившись на те місце, приступивши й подивившись, пройшов мимо.
#33 Самарянин же один, ідучи дорогою, прийшов до него й, побачивши його, милосердував ся,
#34 і, приступивши, обвязав рани його, ллючи оливу та вино, й, посадивши його на свою скотину, привів його в гостинницю, і пильнував його;
#35 а назавтра, одходячи, вийняв два денариї, дав гостинникові, та й каже йому: Доглядай його, і що над се видаси, я, вернувшись, оддам тобі.
#36 Хто ж оце з тих трох здаєть ся тобі ближнїм тому, що попавсь між розбійники?
#37 Він же каже: Хто зробив милость йому. Рече тодї йому Ісус: Іди й ти чини так.
#38 Стало ся ж, як ійшли вони, увійшов Він ув одно село; жінка ж одна, на ймя Марта, прийняла Його в господу свою.
#39 А була в неї сестра, звана Мария, котра, сївши в ногах у Ісуса, слухала слово Його.
#40 Марта ж зайнялась великою послугою; ставши ж каже: Господи, чи байдуже Тобі, що сестра моя одну мене зоставила послугувати? Скажи ж їй, щоб менї помагала.
#41 Озвавши ся ж рече їй Ісус: Марто, Марто, журиш ся та побиваєш ся про многе,
#42 одного ж треба. Мария добру частину вибрала, що не відніметь ся від неї.
##11
#1 І сталось, як Він молив ся на одному місцї, і як перестав, сказав один з учеників до Него: Господи, навчи нас молитись, як і Йоан навчив учеників своїх.
#2 Рече ж їм: Коли молитесь, кажіть: Отче наш, що на небесах! Нехай святить ся імя Твоє, нехай прийде царство Твоє, нехай буде воля Твоя, як на небі, так і на землї.
#3 Хлїб наш щоденний дай нам сьогоднї.
#4 І прости нам довги наші, як і ми прощаємо кожному довжникові нашому; й не введи нас у спокусу, а ізбави нас од лукавого.
#5 І рече до них: Хто з вас мати ме приятеля, і прийде до него о півночі, і скаже йому: Друже, позич менї три хлїби,
#6 бо приятель мій прийшов до мене з дороги, й не маю що поставити перед ним;
#7 а той із середини, озвавшись, скаже: Не турбуй мене; вже двері зачинені, і дїти мої зо мною в постелї; не можу, вставши, дати тобі:
#8 глаголю вам: Хоч і не дасть йому, вставши, що він йому друг, та задля докучання його, вставши, дасть йому, скільки йому треба.
#9 І я вам глаголю: Просїть, то й дасть ся вам; шукайте, то й знайдете; стукайте, то й одчинить ся вам.
#10 Кожен бо, хто просить, одержує; і хто шукає, знаходить; і хто стукає, тому відчиняють.
#11 У которого ж з вас, батьків, просити ме син хлїба, чи каменя подасть йому? а як риби, чи замість риби гадюку подасть йому?
#12 Або коли просити ме яйця, чи подасть йому скорпиона?
#13 Коли ж ви, лихими бувши, знаєте добрі дари давати дїтям вашим, як же більш Отець із неба, не дасть Духа сьвятого тим, що просять у Него?
#14 І вигнав біса, а той був нїмий. Стало ся ж, як диявол вийшов, промовив нїмий; і дивувавсь народ.
#15 Деякі ж з них казали: Вельзевулом, князем бісовським, виганяє біси.
#16 Другі ж, спокушуючи Його, ознаки від Него шукали з неба.
#17 Він же, знаючи думки їх, рече їм: Кожне царство, проти себе роздїлившись, пустїє; і господа — проти господи, падає.
#18 Коли ж і сатана проти себе роздїлить ся, як устоїть царство його? Бо кажете, що Вельзевулом виганяю біси.
#19 Коли ж я Вельзевулом виганяю біси, то сини ваші ким виганяють їх? Тим суддями вашими вони будуть.
#20 Коли ж пальцем Божим виганяю біси, то конче пристигло до вас царство Боже.
#21 Коли ж сильний, вʼоружившись, стереже свого двору, то в спокою добро його.
#22 Коли ж сильнїщий над него, прийшовши, подужає його, то всю зброю його бере, що на неї вповав, та й роздає здобич його.
#23 Хто не зо мною, той проти мене; і хто не збирає зо мною, розсипає.
#24 Як же нечистий дух вийде з чоловіка, то блукає по безвіддях, шукаючи впокою, і, не знайшовши, каже: Вернусь до домівки моєї, звідкіля вийшов.
#25 І прийшовши знайде її виметену й прибрану.
#26 Тодї йде та бере сїм инших духів, злїщих над себе; і, ввійшовши, домують там; і буде останнє чоловіка того гірше першого.
#27 Стало ся ж, як промовляв Він се, піднявши одна жінка зміж народу голос, каже Йому: Блаженна утроба, що носила Тебе, й соски, що ссав єси.
#28 Він же рече: Блаженні ж і ті, що слухають слово Боже, та й хоронять його.
#29 Як же народ громадив ся, почав глаголати: Кодло се лукаве; воно ознаки шукає, і не дасть ся ознака йому, тільки ознака Йони пророка.
#30 Бо, як Йона був ознакою Ниневянам, так буде й Син чоловічий кодлу сьому:
#31 Цариця полуденна встане на суд із чоловіками кодла сього, та й осудить їх: бо прийшла вона з краю землї послухати премудростї Соломонової; а ось більший Соломона тут.
#32 Ниневяне встануть на суд із кодлом сим, та й осудять його; бо покаялись по проповідї Йониній; а ось більший Йони тут.
#33 Нїхто ж, засьвітивши сьвічку, на потайному не ставить, нї під посудину, а на сьвічнику, щоб хто входить, сьвітло бачив.
#34 Сьвітло тїлу око; коли ж оце око твоє ясне буде, то й все тїло твоє сьвітле: коли ж лихе буде, то й тїло твоє темне.
#35 Гледи ж оце, щоб сьвітло, що в тобі, не була темрява.
#36 Коли ж тїло твоє все сьвітле, не маючи нїякої частини темної, то буде сьвітле все, як би сьвічка сяєвом просьвічувала тебе.
#37 Як же Він промовляв, просив Його Фарисей один, щоб обідав у него; ввійшовши ж, сїв за столом.
#38 Фарисей же, побачивши, здивував ся, що перше не обмив ся перед обідом.
#39 Рече ж Господь до него: Тепер ви, Фарисеї, верх чаші і блюда очищаєте; середина ж ваша повна здирства та лукавства.
#40 Безумні! хиба, хто зробив верх, і середини не зробив.
#41 Тільки давайте милостиню з того, що є, і ось усе чисте вам буде.
#42 Та горе вам, Фарисеї! бо даєте десятину з мяти, рути і всякого зїлля, а минаєте суд і любов Божу. Се повинні були чинити, да й того не залишати.
#43 Горе вам, Фарисеї! бо любите перві сїдалища по школах і витання на торгах.
#44 Горе вам, письменники та Фарисеї, лицеміри! бо ви мов гроби, що їх невидко, й люде, ходячи поверх них, не знають.
#45 Озвав ся ж один з законників, і каже Йому: Учителю, так говорячи, ти й нас обижаєш.
#46 Він же рече: І вам, законникам, горе! що накладуєте людям тягарі, котрі важко носити, а самі одним пальцем вашим не приторкнетесь до тягарів.
#47 Горе вам! що будуєте гроби пророкам, батьки ж ваші повбивали їх.
#48 Правдиво ви сьвідкуєте, і любі вам учинки батьків ваших; бо се вони повбивали їх, ви ж будуєте їм гроби.
#49 Тим і премудрість Божа глаголе: Пішлю до них пророків та апостолів, і инших з них вони вбивати муть та гонити муть,
#50 щоб відомстити за кров усїх пророків, пролиту від основання сьвіта, кодлу сьому,
#51 від крові Авеля аж до крові Захарії, що полїг між жертївнею й храмом. Так, глаголю вам, відомстить ся кодлу сьому.
#52 Горе вам, законники! що ви взяли ключ розуміння: самі не ввійшли, й тим, що входять, заборонили.
#53 Як же промовляв Він се до них, стали письменники та Фарисеї вельми наступати на Него, й допитуватись у Него про многі речі,
#54 чигаючи на Него й шукаючи вхопити що з уст Його, щоб обвинувати Його.
##12
#1 Тим часом, як зібралась тьма народу, так що топтало одно одного, почав глаголати ученикам своїм: Перш усього остерегайтесь квасу Фарисейського, чи то лицемірства.
#2 Нїчого бо нема закритого, що не відкриєть ся, анї захованого, що не виявить ся.
#3 Тим, що ви потемки промовили, повидну чути муть; і що на ухо казали ви в коморах, проповідувати меть ся на домах.
#4 Глаголю ж вам, другам моїм: Не лякайтесь тих, що вбивають тїло, а потім не можуть більш нїчого заподїяти.
#5 Я ж покажу вам, кого лякатись: Лякайтесь того, хто, вбивши, власть має вкинути в пекло. Так, глаголю вам, того лякайтесь.
#6 Хиба пятеро горобцїв не продають за два шаги? й один же з них не забутий перед Богом.
#7 Тільки ж і волоссє на голові вашій усе полїчене. Не лякайте ся ж оце: ви многих горобцїв дорожчі.
#8 Глаголю ж вам: Всякий, хто визнавати ме мене перед людьми, й Син чоловічий визнавати ме його перед ангелами Божими.
#9 Хто ж відречеть ся мене перед людьми, того відречусь перед ангелами Божими.
#10 І всякий, хто скаже слово на Сина чоловічого, простить ся йому; хто ж на сьвятого Духа хулив, не простить ся.
#11 Коли ж приведуть вас у школи, та до урядів, та до властей, не дбайте про те, як або чим боронити метесь, або що казати мете:
#12 бо сьвятий Дух учити ме вас тієї години, що треба говорити.
#13 Каже ж Йому один з народу: Учителю, скажи братові моєму, щоб подїлив ся зо мною наслїддєм.
#14 Він же рече йому: Чоловіче, хто настановив мене суддею або дїлителем над вами?
#15 Рече ж до них: Остерегайтесь і бережітесь зажерливостї; бо не в тім комусь життє його, щоб надто мати з достатків своїх.
#16 Сказав же приповість до них, глаголючи: В одного багатого чоловіка вродила добре земля;
#17 і думає він сам собі, говорячи: Що менї робити, що не маю куди звезти овощі мої?
#18 І каже: От що зроблю: Розберу клунї мої та більші побудую, і звезу туди всї плоди мої і добро моє.
#19 І скажу душі моїй: Душе, маєш багацько добра, зложеного на лїта многі; спочивай, їж, пий, весели ся.
#20 Рече ж йому Бог: Безумний, сієї ночі душу твою візьмуть у тебе; що ж надбав єси, кому буде?
#21 Оттак, хто скарбує для себе, а не в Бога багатїє.
#22 Рече ж до учеників своїх: Тим глаголю вам: Не журіть ся душею вашою, що їсти мете, анї тїлом, чим зʼодягнетесь.
#23 Душа більша їжі, а тїло одежі.
#24 Погляньте на круки: що не сїють і не жнуть; у них нї комори, нї клунї, а Бог годує їх; як же більше луччі ви птаства?
#25 Хто ж з вас, журившись, може прибавити до зросту свого один локіть?
#26 Коли ж ви й найменьшого не можете, то чого про инше журитесь?
#27 Погляньте на лилії, як вони ростуть: не працюють і не прядуть; глаголю ж вам, що й Соломон у всїй славі своїй не зʼодягав ся, як одна з сих.
#28 Коли ж траву, що сьогоднї на полї, а завтра буде в піч укинута, Бог так зʼодягає; то як більше вас, маловіри?
#29 І ви не шукайте що вам їсти, або що пити, й не несїтесь (високо);
#30 того бо всього народи сьвіту шукають; Отець же ваш знає, що треба вам сього.
#31 Лучче шукайте царства Божого, а се все додасть ся вам.
#32 Не лякай ся, мале стадо: бо вподобалось Отцеві вашому дати вам царство.
#33 Продавайте достатки ваші, і подавайте милостиню; робіть собі сакви, що не ветшають, скарб, що не вбавляєть ся на небесах, де злодїй не приступає, анї міль не їсть.
#34 Де бо скарб ваш, там і серце ваше буде.
#35 Нехай будуть поясницї ваші підперезані, і сьвітильники позасьвічувані,
#36 і ви подобні людям, що дожидають пана свого, коли вертати меть ся з весїлля, щоб, як прийде та постукає, зараз одчинити йому.
#37 Блаженні слуги ті, котрих, прийшовши пан, знайде їх пильнуючих: істино глаголю вам, що підпережеть ся та й посадовить їх за стіл, і, приступивши, послугувати ме їм.
#38 І коли прийде о другій сторожі, або о третій сторожі прийде, і знайде так, блаженні слуги ті.
#39 Се ж знайте, що, коли б знав господар, о которій годинї злодїй прийде, пильнував би, й не дав би підкопати господи своєї.
#40 Тим і ви будьте готові; бо, котрої години не думаєте, Син чоловічий прийде.
#41 Каже ж Йому Петр: Господи, чи до нас приповість сю глаголеш, чи до всїх?
#42 Рече ж Господь: Хто єсть вірний і розумний дворецький, що поставить його пан над челяддю своєю, видавати у пору визначену харч?
#43 Блажен слуга той, котрого, пан прийшовши, знайде, що робить так.
#44 По правдї глаголю вам, що над усїм достатком своїм поставить його.
#45 Коли ж слуга той скаже в серцї своїм: Барить ся пан мій прийти, та й зачне бити рабів і рабинь, їсти, та пити, та впиватись,
#46 прийде пан того слуги дня, котрого не сподїваєть ся, і години, котрої не знає, та й відлучить його, й долю його з невірними положить.
#47 Той же слуга, що знав волю пана свого, та й не приготовив ся, анї зробив по волї його, буде битий много.
#48 Хто ж, не знавши, зробив достойне биття, буде битий мало. Від усякого бо, кому дано багато, багато вимагати меть ся від него; а кому прибавлено багато, більш спитаєть ся від него.
#49 Огонь прийшов я кинути на землю; і чого хочу? — тільки щоб запалав уже.
#50 Хрещеннєм же маю хреститись, і як менї важко, доки се скінчить ся!
#51 Чи думаєте, що впокій прийшов я дати на землї? Нї, глаголю вам, а роздїленнє:
#52 буде бо від нинї пятеро в одній хатї роздїлених, троє проти двох, і двоє проти трох.
#53 Стане батько різно проти сина, а син проти батька; мати проти дочки, а дочка проти матери; свекруха проти невістки своєї, і невістка проти свекрухи своєї.
#54 Рече ж і до народу: Як побачите хмару, що виступає від заходу, зараз кажете: Ливень буде, й буває так.
#55 А як вітер полуденний віє, кажете, що спека буде, й буває.
#56 Лицеміри, лице землї і неба вмієте пізнавати, часу ж сього як не розпізнаєте?
#57 Чом же й про себе не судите право?
#58 Як бо йдеш із противником твоїм перед князя, то вдорозї дбай, щоб збутись його; щоб не потяг тебе до суддї, а суддя не передав тебе слузї, а слуга не вкинув тебе в темницю.
#59 Глаголю тобі, не вийдеш звідтіля, доки й останнього мідяка не віддаси.
##13
#1 Нагодили ся ж деякі того часу, оповідуючи Йому про Галилейцїв, котрих кров Пилат змішав з жертвами їх.
#2 І озвавшись Ісус, рече їм: Чи думаєте, що Галилейцї сї грішнїщі від усїх Галилейцїв були, що так постраждали?
#3 Нї, глаголю вам; тільки ж, коли не покаєтесь, усї так само погинете.
#4 Або ті вісїмнайцять, що впала на них башта в Силоамі та й побила їх, думаєте, що сї були більші довжники, над усїх людей що живуть в Єрусалимі?
#5 Нї, глаголю вам; тільки ж, коли не покаєтесь, то всї так само погинете.
#6 Сказав же сю приповість: Смоківницю мав хтось у винограднику своїм посаджену; й прийшов овощу шукати на нїй, та й не знайшов.
#7 Рече ж до винаря: Ось три роки приходжу, шукаючи овощу на смоківницї сїй, та й не знаходжу. Зрубай її: на що й землю займає?
#8 Він же, озвавшись, каже йому: Господи, зостав її і на се лїто, поки прокопаю круг неї та обложу гноєм;
#9 чей зродить овощ; коли ж нї, тодї зрубаєш її.
#10 Навчав же в одній школї по суботам.
#11 І ось була жінка, маючи духа недуги вісїмнайцять років, і була згорблена, й не могла зовсїм випростатись.
#12 Побачивши ж її Ісус, покликав, і рече їй: Жінко, одзволилась єси від недуги твоєї.
#13 І положив на неї руки, й зараз стала права, й прославляла Бога.
#14 Озвав ся ж шкільний старшина, досадуючи, що в суботу сцїлив Ісус, і каже народові: Є шість днїв, в котрі годить ся робити; оттодї ж приходьте, та й сцїляйтесь, а не субітнього дня.
#15 Відказав тодї йому Господь, і рече: Лицеміри, хиба не кожен з вас у суботу одвязує вола свого або осла від ясел, та веде поїти?
#16 Сю ж дочку Авраамову, що вязав сатана, бач, вісїмнайцять років, чи не годилось одзволити од вязила сього в день субітнїй?
#17 І, як се промовив, засоромились усї противники Його, а всї люде радувались усїм славним, що сталось від Него?
#18 Рече ж: Кому подобне царство Боже? й кому уподоблю його?
#19 Подобне воно зерну горчицї, що взявши чоловік, кинув у город свій, і виросло воно, й стало дерево велике; й птаство небесне кублилось між гіллєм його.
#20 І знов рече: Кому уподоблю царство Боже?
#21 Подобне воно квасу, що взявши жінка, розчинила у трох мірках борошна, поки вкисне все.
#22 І проходив через городи й села, навчаючи й верстаючи дорогу до Єрусалиму.
#23 Каже ж один Йому: Господи, чи тих мало, що спасають ся? Він же рече до них:
#24 Силкуйтесь увійти тїсними ворітьми; бо многі, глаголю вам, шукати муть увійти, та й не здолїють.
#25 І, як устане господар та зачинить двері, а ви зачнете, стоячи знадвору, стукати в двері, говорячи: Господи, Господи, відчини нам, то озвавшись, скаже вам: Не знаю вас, звідкіля ви;
#26 тодї станете казати: Ми їли перед Тобою й пили, й по улицях наших навчав єси.
#27 І скаже: Глаголю вам, що не знаю вас, звідкіля ви: уступіть ся від мене, всї, що робите неправду.
#28 Там буде плач і скреготаннє зубів, як побачите Авраама, та Ісаака, та Якова і всїх пророків у царстві Божому, себе ж вигнаних геть.
#29 І прийдуть од сходу й заходу, і від півночі й полудня, та й сядуть у царстві Божому:
#30 І ось є останнї, що будуть перві, й перві, що будуть останнї.
#31 Того дня приступили деякі Фарисеї, кажучи Йому: Зійди звідсїля, бо Ірод хоче Тебе вбити.
#32 І рече їм: Ідїть та скажіть лисицї тій: Ось виганяю біси, й сцїлення роблю сьогоднї й завтра, а третього дня скінчаю ся.
#33 Тільки ж мушу сьогоднї і завтра й дальшого дня ходити, бо не можна пророкові загинути осторонь Єрусалиму.
#34 Єрусалиме, Єрусалиме, що вбиваєш пророків і каменуєш посланих до тебе! скільки раз хотїв я зібрати дїти твої, як курка своє гнїздо під крила, й не схотїли.
#35 Оце ж оставляєть ся вам господа ваша пуста; істино ж глаголю вам: Що не побачите мене, доки прийде час, що скажете: Благословен грядущий в імя Господнє.
##14
#1 І сталось, як прийшов Він у господу до одного із старших Фарисейських у суботу їсти хлїб, були й вони, назираючи Його.
#2 І ось один чоловік у водянцї[У водяній пухлинї.] був перед Ним.
#3 І озвавшись Ісус, рече до законників та Фарисеїв, глаголючи: Чи годить ся в суботу сцїляти?
#4 Вони ж мовчали. І взявши сцїлив його, та й відпустив.
#5 І, озвавшись до них, рече: В кого з вас осел або віл упаде в колодязь, чи зараз не витягне його субітнього дня?
#6 І не змогли вони відказати Йому знов проти сього.
#7 Сказав же до запрошених приповість, постерігши, як перві місця вибирають, глаголючи до них:
#8 Коли запрошений ти від кого на весїллє, то не сїдай на первому місцї, щоб часом поважнїщий тебе не був запрошений від него,
#9 і прийшовши той, хто запросив тебе й його, не сказав тобі: Дай сьому місце; а тодї доведеть ся тобі з соромом останнє місце заняти.
#10 Нї, коли ти запрошений, прийшовши сїдай на останньому місцї, щоб, як прийде, хто запросив тебе, сказав тобі: Друже, сїдай вище. Тодї буде тобі слава перед тими, що сидять з тобою.
#11 Бо кожен, хто нести меть ся вгору, принизить ся, хто ж принизуєть ся, пійде вгору.
#12 Рече ж і тому, що запросив його: Коли справляєш обід або вечерю, не клич приятелїв твоїх, нї братів твоїх, нї сусїд багатих; щоб часом і вони тебе не запросили, й не було тобі відплати.
#13 Нї, коли справляєш гостину, запрошуй убогих, калїк, кривих, слїпих;
#14 то будеш блажен, бо не мають чим віддати тобі; віддасть ся бо тобі у воскресенню праведних.
#15 Почувши ж се один з сидячих з Ним, каже Йому: Блажен, хто їсти ме хлїб у царстві Божім.
#16 Він же рече йому: Один чоловік справив вечерю велику, та й запросив многих;
#17 і післав слугу свого часу вечері сказати запрошеним: Ійдїть, бо вже все готове.
#18 І почали рядом відпрошуватись усї. Первий сказав йому: Поле купив я, то мушу пійти та подивитись на него. Прошу тебе, вибач менї.
#19 А другий сказав: Пять ярем волів купив я, і йду спробувати їх. Прошу тебе, вибач менї.
#20 А знов другий сказав: Я одруживсь, тому й не можу прийти.
#21 І прийшовши слуга той, оповів панові своєму. Тодї прогнївившись господар, рече слузї своєму: Вийди хутко на дороги та на улицї городські, та вбогих, та калїк, та кривих, та слїпих поприводь сюди.
#22 І рече слуга: Пане, сталось, як звелїв єси, та й ще є місце.
#23 І рече пан до слуги: Вийди на шляхи та на загороди, та й силуй увійти, щоб повна була господа моя.
#24 Глаголю бо вам, що нїхто з чоловіків тих запрошених не покоштує моєї вечері.
#25 Ійшло ж із Ним пребагато народу; й обернувшись рече до них:
#26 Коли хто приходить до мене, й не зненавидить батька свого, й матїр, і жінку, й дїти, й братів, і сестер, та ще й свою душу, не може учеником моїм бути.
#27 І хто не носить хреста свого й не ходить слїдом за мною, не може бути учеником моїм.
#28 Хто бо з вас, задумавши башту будувати, перше сївши не полїчить видатку, чи має на скінченнє?
#29 щоб часом, як положить він основину, та не спроможеть ся скінчити, всї, дивлячись, не стали сьміятись із него, кажучи:
#30 Що сей чоловік почав будувати, та й не спроміг ся скінчити.
#31 Або який цар, ідучи на войну, ударити на другого царя, сївши перше не порадить ся, чи можливо з десятьма тисячами устояти проти того, хто з дванайцятьма тисячами йде на него.
#32 Коли ж нї, то ще як той далеко, посли піславши, просить примирря.
#33 Так оце всякий з вас, хто не відцураєть ся від усього свого достатку, не може моїм учеником бути.
#34 Добро сіль; коли ж сіль звітріє, то чим приправити?
#35 Нї в землю, нї в гній не годить ся вона; геть викидають її. Хто має уші слухати, нехай слухає.
##15
#1 Приближували ся ж до Него всї митники й грішники, слухати Його.
#2 І нарекали Фарисеї та письменники, кажучи: Що сей грішників приймає і їсть із ними.
#3 Сказав же до них приповість сю, глаголючи:
#4 Которий чоловік з вас, мавши сотню овечок, та загубивши одну з них, не зоставить девятьдесять і девять у степу, та не пійде за загубленою, доки знайде її?
#5 А знайшовши, положить на плечі собі, радїючи.
#6 І, прийшовши до дому, скликає другів та сусїд, кажучи їм: Радуйтесь зо мною, бо я знайшов овечку мою загублену.
#7 Глаголю вам, що оттак радість буде на небі над одним грішником каючим ся, більше нїж над девятьдесять і девятьма праведниками, котрим не треба покаяння.
#8 Або котора жінка, мавши десять драхім, коли згубить драхму одну, не сьвітить сьвітла, та не вимітає хати, та не шукає пильно, доки знайде?
#9 А знайшовши кличе подруг та сусїдок, кажучи: Радуйтесь зо мною, бо я знайшла драхму, що була згубила.
#10 Так, глаголю вам, радість буде перед ангелами Божими над одним грішником каючим ся.
#11 Рече ж: Один чоловік мав два сини,
#12 і сказав молодший з них батькові: Отче, дай менї частину маєтку, що впадає менї. І роздїлив їм прожиток.
#13 І не по многих днях, зібравши все молодший син, відʼїхав у землю далеку, та й протратив там маєток свій, живучи блудно.
#14 Як же проїв усе, настала голоднеча велика в землї тій; і почав він терпіти недостаток.
#15 І пійшовши пристав до одного з міщан землї тієї; і післав той його на поля свої пасти свинї.
#16 І бажав він сповнити живіт свій лушпиннєм, що їли свинї, та й нїхто не давав йому.
#17 Опамятавшись же, сказав: Скільки наймитів у батька мого надто мають хлїба! я ж голодом погибаю.
#18 Уставши, пійду до батька мого, й скажу йому: Отче, згрішив я на небо й перед тобою,
#19 і вже недостоєн зватись сином твоїм; прийми мене як одного з наймитів твоїх.
#20 І вставши пійшов до батька свого. Ще ж він далеко був, побачив його батько його, й змилосердивсь, і побігши упав на шию йому, й поцїлував його.
#21 Каже ж йому син: Отче, згрішив я на небо й перед тобою, і вже не достоєн зватись сином твоїм.
#22 Каже ж батько до слуг своїх: принесїть шату найпершу та й одягнїть його; й дайте перстень на руку йому, й чоботи на ноги;
#23 і, привівши теля годоване, заколїть і ївши веселїмось:
#24 бо сей син мій мертвий був, та й ожив; згинув був, та й знайшов ся. І почали веселитись.
#25 Був же син його старший на полї, і, як ідучи зближавсь до господи, почув сьпіви да танцї.
#26 І покликавши одного з слуг, питав, що б се було таке.
#27 Той же каже йому: Що брат твій прийшов, і заколов батько твій теля годоване, що здорового його прийняв.
#28 Розсердив ся ж і не схотїв увійти. Оце ж батько його вийшовши просив його.
#29 Він же, озвавшись, рече батькові: Ось стільки лїт служу тобі, й нїколи заповідї твоєї не переступив, та й нїколи менї не дав єси козеняти, щоб з приятелями моїми повеселитись;
#30 як же син твій сей, проївши свій прожиток з блудницями, прийшов, заколов єси йому теля годоване.
#31 Він же рече йому: Дитино, ти все зо мною єси, і все, що моє, твоє;
#32 веселити ж ся і радувати ся треба було, що брат твій сей мертвий був, та й ожив, і згинув був, та й знайшов ся.
##16
#1 Промовив же і до учеників своїх: Один чоловік був багатий, що мав приставника; і обвинувачено сього йому, що розсипає маєток його.
#2 І, покликавши його, каже йому: Що се чую про тебе? Дай менї перелїк з твого приставництва, бо не можна вже тобі бути приставником.
#3 Каже ж у собі приставник: Що менї робити, що пан мій бере приставництво від мене? Копати не вмію, просити соромлюсь.
#4 Знаю, що зроблю, щоб, як відставлений буду від приставництва, прийняли мене в господи свої.
#5 І покликавши кожного з довжників пана свого, каже первому: Скільки ти винен панові моєму?
#6 Він же каже: Сто мір оливи. І каже йому: Візьми твою розписку, та сївши хутко, пиши пятьдесять.
#7 Потім другому каже: Ти ж скільки винен? Він же каже: Сто мір пшеницї. І каже йому: Візьми твою розписку, та напиши вісїмдесять.
#8 І похвалив пан приставника неправедного, що мудро вчинив; сини бо віку сього мудріщі над синів сьвітла в родї своїм.
#9 І я вам глаголю: Робіть собі приятелів від мамони неправди, щоб, як будете в недостатках, прийняли вас у вічні оселї.
#10 Вірний у найменшому, і в великому вірний, а в найменшому неправедний, і в великому неправедний.
#11 Коли ж оце у неправедній мамонї вірні не будете, то правдиве хто вам звірить?
#12 І коли у чужому вірні не були, ваше хто вам дасть?
#13 Жаден слуга не може двом панам служити: або одного ненавидїти ме, а другого любити ме; або до одного прихилить ся, а другим гордувати ме. Не можете Богові служити й мамонї.
#14 Чули ж се все й Фарисеї, що були сріблолюбцями, та й насьміхались із Него.
#15 І рече їм: Ви оправдуєте себе перед людьми, Бог же знає серця ваші, бо що в людей високе, те огида перед Богом.
#16 Закон і пророки до Йоана. З того ж часу царство Боже благовіствуєть ся, і кожен силою здобуває його.
#17 Легше ж небу та землї перейти, нїж із закону одній титлї пропасти.
#18 Всякий, хто розводить ся з жінкою своєю, і женить ся з иншою, робить перелюб; і всякий, хто женить ся з розведеною з чоловіком, робить перелюб.
#19 Один же чоловік був заможний, і одягавсь у кармазин та висон, і жив що-дня пишно.
#20 Убогий же один був, на ймя Лазар, що лежав перед ворітьми його ввесь у струпі,
#21 і бажав погодуватись окрушинами, що падали з стола багатиревого; тільки ж і собаки приходячи лизали рани його.
#22 Стало ся ж, що вмер убогий, і перенесли його ангели на лоно Авраамове; умер же й багатир і поховали його.
#23 І в пеклї зняв він очі свої, бувши в муках, і побачив оддалеки Авраама, й Лазаря на лонї його.
#24 І покликнувши він, каже: Отче Аврааме, помилуй мене та пішли Лазаря, нехай умочить конець пальця свого в воду та прохолодить язик мій; бо я мучусь у поломї сьому.
#25 Рече ж Авраам: Дитино, спогадай, що прийняв єси добре твоє в життю твоїм, а Лазар так само лихе; тепер же він тут утїшаєть ся, а ти мучиш ся.
#26 Та ще й до того, між нами й вами пропасть велика утвердилась, щоб которі схотїли перейти звідсїля до вас, не здолїли; анї звідтіля до нас не перейшли.
#27 Каже ж він: Благаю ж тебе, отче, щоб післав його до дому батька мого:
#28 маю бо пять братів; нехай сьвідкує їм, щоб і вони не прийшли у се місце муки.
#29 Рече йому Авраам: Мають вони Мойсея і пророків; нехай слухають їх.
#30 Він же каже: Нї, отче Аврааме; тільки ж, коли б хто з мертвих прийшов до них, покають ся.
#31 Рече ж йому: Коли Мойсея і пророків не слухають, то, коли б хто й з мертвих воскрес, не піймуть віри.
##17
#1 Рече ж до учеників: Не можна не прийти поблазням; горе ж, через кого приходять!
#2 Лучче б йому було, коли б жорно млинове почеплено на шию йому, та й укинуто в море, нїж щоб зблазнив одного з малих сих.
#3 Озирайтесь на себе. Коли погрішить проти тебе брат твій, докори йому, й коли покаєть ся, прости йому.
#4 І коли сїм раз на день погрішить проти тебе, й сїм раз на день обернеть ся до тебе, кажучи: Каюсь; прости йому.
#5 І казали апостоли Господеві: Прибав нам віри.
#6 Рече ж Господь: Коли б ви мали віру з зерно горчицї, то сказали б шовковинї оцїй: Викоренись і посадись у морю, то послухала б вас.
#7 Хто ж з вас, слугу мавши, ратая чи пастуха, як ійде з поля, скаже йому зараз: Прийшовши сїдай їсти?
#8 А чи не скаже йому: Наготов менї що вечеряти, та підперезавшись послугуй менї, поки їсти му та пити му, а потім їсти меш і пити меш ти?
#9 Чи дякує тому слузї, що зробив, що звелено йому?
#10 Так і ви, коли зробите все, що звелено вам, кажіть: Що слуги ми нїкчемні; бо, що повинні зробити, зробили.
#11 І сталось, як ійшов Він у Єрусалим, і проходив серединою Самариї та Галилеї,
#12 і, як увійшов ув одно село, зустріло Його десять прокажених чоловіків, що стояли оддалеки.
#13 І піднесли вони голос, кажучи: Ісусе, наставниче, помилуй нас.
#14 І побачивши рече їм: Ідїть покажіть себе священикам. І сталось, як пійшли вони, очистились.
#15 Один же з них, бачивши, що одужав, вернувсь, голосом великим прославляючи Бога,
#16 і, припав лицем до ніг Його, дякуючи Йому; а був він Самарянин.
#17 Озвав ся ж Ісус і рече: Чи не десять очистились? девять же де?
#18 Не знайшлись, щоб вернувшись оддати славу Богу, тільки чужоземець сей?
#19 І рече йому: Уставши йди; віра твоя спасла тебе.
#20 Як же спитали Його Фарисеї, коли прийде царство Боже, відказав їм, і рече: Не прийде царство Боже з постереганнєм,
#21 анї казати муть: Дивись, ось воно; або: Дивись, он, бо царство Боже у вас усерединї.
#22 Рече ж до учеників: Прийдуть днї, що бажати мете один з днїв Сина чоловічого видїти, та й не побачите.
#23 І казати муть вам: Дивись, ось; або: Дивись, он; не йдїть і не ганяйтесь.
#24 Бо, як блискавиця, блиснувши з одного краю під небом, до другого краю під небом сьвітить, так буде й Син чоловічий дня свого.
#25 Перше ж мусить Він багато терпіти, й відцураєть ся Його рід сей.
#26 І як сталось за днїв Ноя, так буде й за днїв Сина чоловічого.
#27 Їли, пили, женились, оддавались, аж до дня, як увійшов Ной у ковчег, і настав потоп, та й вигубив усїх.
#28 Так само, як сталось і за Лота; їли, пили, торгували, продавали, насаджували, будували,
#29 которого ж дня вийшов Лот із Содома, линуло огнем та сїркою з неба та й вигубило всїх.
#30 Так же буде й в день, котрого Син чоловічий відкриєть ся.
#31 Того дня, хто буде на криші, а надібє його в хатї, нехай не злазить узяти його; й хто на полї, так само нехай не вертаєть ся назад.
#32 Спогадайте Лотову жінку.
#33 Коли хто шукати ме душу свою спасти, погубить її, а хто погубить її, оживить її.
#34 Глаголю вам, тієї ночі буде двоє на однім ліжку; один візьметь ся, а другий зоставить ся.
#35 Дві молоти муть укупі; одна візьметь ся, а друга зоставить ся.
#36 Двоє будуть у полї; один візьметь ся, а другий зоставить ся.
#37 І озвавшись кажуть до Него: Де, Господи? Він же рече їм: Де тїло, там збирати муть ся орли.
##18
#1 Сказав же й приповість їм про те, що треба по всяк час молитись, а не внивати,
#2 глаголючи: Один суддя був у якомусь городї, й Бога не бояв ся, і чоловіка не соромив ся.
#3 Вдовиця ж була одна у городї тім, і прийшла до него, кажучи: Помстись за мене над противником моїм.
#4 І не хотїв довго, потім же каже в собі: Хоч і Бога не боюсь, і чоловіка не соромлюсь,
#5 то, що докучає менї вдова ся, помщусь за неї, щоб, без перестану ходячи, не докучала менї.
#6 Рече ж Господь: Слухайте, що суддя неправедний каже!
#7 Бог же чи не помстив ся б за вибраних своїх, що голосять до Него день і ніч, хоч довго терпить про них?
#8 Глаголю вам, що помстить ся за них незабаром. Тільки ж Син чоловічий прийшовши, чи знайде віру на землї?
#9 Сказав же й до инших, що вповали на себе, що вони праведні, та гордували другими, приповість сю:
#10 Два чоловіки ввійшли в церкву помолитись: один Фарисей, а другий митник.
#11 Фарисей, ставши, так у собі молив ся: Боже, дякую Тобі, що я не такий, як инші люде, здирщики, неправедні, перелюбні, або як оцей митник.
#12 Я пощу два рази на тиждень, даю десятину з усього, що придбаю.
#13 А митник, оддалеки ставши, не хотїв і очей до неба звести, а бив у груди себе, кажучи: Боже, милостивий будь менї грішному.
#14 Глаголю вам: пійшов сей до дому свого оправданий більш, нїж той; бо кожен, хто несеть ся вгору, принизить ся; хто ж принижуєть ся, пійде вгору.
#15 Приносили ж Йому й дїтей, щоб до них приторкнувсь; бачивши ж ученики, заказували їм.
#16 Ісус же, покликавши їх, рече: Пустїть дїток приходити до мене й не боронїть їм; таких бо царство Боже.
#17 Істино глаголю вам: Хто не прийме царства Божого, як дитина, не ввійде в него.
#18 І питав Його один старшина, кажучи: Учителю благий, що робивши життє вічнє наслїджу.
#19 Рече ж йому Ісус: Чого мене звеш благим? нїхто не благий, тільки один, Бог.
#20 Заповідї знаєш: Не чини перелюбу, Не вбивай, Не кради, Не сьвідкуй криво, Поважай батька твого й матїр твою.
#21 Він же каже: Се все хоронив я з малку мого.
#22 Почувши ж се Ісус, рече йому: Ще одного тобі недостає: усе, що маєш, продай та й роздай убогим, і мати меш скарб на небі; та й приходь, ійди слїдом за мною.
#23 Він же, почувши се, став вельми сумний, був бо дуже багатий.
#24 Побачивши ж його Ісус, що вельми сумний став, рече: Як тяжко багацтва маючи увійти в царство Боже!
#25 Легше бо верблюдові кріз ушко голки пройти, нїж багатому в царство Боже ввійти.
#26 Казали ж ті, що чули: То хто ж може спастись?
#27 Він же рече: Неможливе у людей — можливе у Бога.
#28 Каже ж Петр: Ось ми покинули все, та й пійшли слїдом за Тобою.
#29 Він же рече їм: Істино, істино глаголю вам: Що нема нїкого, хто покинув господу, або родителїв, або братів, або жінку, або дїти задля царства Божого,
#30 та й не приняв багато більше часу сього, а в віку будучому життє вічнє.
#31 Узявши ж дванайцятьох, рече до них: Оце йдемо в Єрусалим, і станеть ся все, що написано через пророків, Синові чоловічому.
#32 Буде бо виданий поганам, і насьміхати муть ся з Него, й зневажати муть Його, й плювати муть на Него,
#33 і бивши убють Його; а третього дня воскресне.
#34 А вони нїчого того не зрозуміли; й було слово се закрите від них, і не розуміли глаголаного.
#35 Стало ся ж, як наближав ся до Єрихона, один слїпий сидїв при дорозї просячи;
#36 чувши ж, що народ йде мимо, спитав, що б се було.
#37 Сказали ж йому, що Ісус Назарянин іде мимо.
#38 І покликнув, кажучи: Ісусе, сину Давидів, помилуй мене.
#39 А ті, що йшли попереду, сварили на него, щоб мовчав; він же ще більш кричав: Сину Давидів, помилуй мене.
#40 Ставши ж Ісус, звелїв його привести до себе; як же наближив ся він, спитав його,
#41 глаголючи: Що хочеш, щоб зробив тобі? Він же каже: Господи, щоб прозрів.
#42 А Ісус рече йому: Прозри: віра твоя спасла тебе.
#43 І зараз прозрів, та й пійшов слїдом за Ним, прославляючи Бога; і ввесь народ, побачивши се, оддав хвалу Богові.
##19
#1 І вийшовши проходив через Єрихон.
#2 І ось чоловік, на ймя званий Закхей, а був він старший між митниками, й був заможний.
#3 І бажав бачити Ісуса, хто Він, та не зміг за народом, бо малого був зросту.
#4 І, побігши наперед, вилїз на шовковицю, щоб подивитись на Него; бо туди мав проходити.
#5 І, як прийшов на те місце, споглянувши Ісус, побачив його, й рече до него: Закхею, злїзь боржій додолу; сьогоднї бо в дому твоїм треба менї бути.
#6 І злїз він боржій, і прийняв Його радїючи.
#7 І бачивши всї, нарікали, кажучи: Що до грішника чоловіка пійшов у гостину.
#8 Ставши ж Закхей, каже до Господа: Ось половину достатку мого, Господи, даю вбогим; і коли кого чим обидив, віддаю вчетверо.
#9 Рече ж до него Ісус: Що сьогоднї спасеннє домові сьому сталось, бо й він син Авраамів:
#10 прийшов бо Син чоловічий, щоб шукати й спасати погибше.
#11 Як же слухали вони се, додавши сказав приповість: бо був Він близько Єрусалиму, й думали вони, що зараз має царство Боже явитись.
#12 Рече ж оце: Один чоловік значного роду йшов у землю далеку прийняти собі царство, та й вернутись.
#13 Покликавши ж десять слуг своїх, дав їм десять мин срібла, та й сказав до них: Орудуйте, поки прийду.
#14 Міщане ж його ненавидїли його, й післали посли слїдом за ним, кажучи: Не хочемо сього, щоб царював над нами.
#15 І сталось, як вернув ся він, прийнявши царство, сказав прикликати собі слуг тих, що дав їм срібло, щоб знати, хто що зʼорудував.
#16 Прийшов же первий, кажучи: Пане, мина твоя приробила десять мин.
#17 І рече йому: Гаразд, добрий слуго; що у найменшому вірен був єси, то май власть над десятьма городами.
#18 І приступив другий, кажучи: Пане, мина твоя зробила пять мин.
#19 Рече ж і сьому: І ти будь над пятьма городами.
#20 Приступив і инший, кажучи: Пане, ось мина твоя, котру я мав сховану в хустцї:
#21 боявсь бо тебе, що ти чоловік жорстокий: береш, чого не клав єси, і жнеш, чого не сїяв.
#22 Рече ж йому: З уст твоїх судити му тебе, лукавий слуго. Знав єси, що я чоловік жорстокий: беру, чого не клав, і жну, чого не сїяв;
#23 а чом же не дав єси срібла мого у міняльню? і я, прийшовши, з лихвою виміг би його.
#24 І рече стоячим коло него: Візьміть від него мину, а дайте маючому десять мин.
#25 (І казали йому: Пане, має десять мин.)
#26 Глаголю бо вам: Що всякому маючому дасть ся, від немаючого ж і, що має, візьметь ся від него.
#27 А ворогів моїх тих, що не хочуть, щоб царював над ними, приведїть сюда, та й повбивайте передо мною.
#28 І, промовивши се, пійшов далїй, ідучи в Єрусалим.
#29 І сталось, як наближавсь до Витфагиї та Витаниї, до гори, званої Оливної, післав двох з учеників своїх,
#30 глаголючи: Ідїть у село, що перед вами, у котре ввійшовши, знайдете осля привязане, що на него нїхто з людей нїколи не сїдав. Одвязавши його, приведїть.
#31 І коли хто вас поспитає: На що одвязуєте? так скажіть йому: Що Господеві треба його.
#32 Пійшовши ж послані, знайшли, як Він сказав їм.
#33 Як же одвязували вони осля, казали господарі його до них: На що одвязуєте осля?
#34 Вони ж сказали: Господеві його треба.
#35 І привели його до Ісуса; й, накинувши свою одежу на осля, посадили Ісуса.
#36 Як же Він їхав, простилали одежу свою по дорозї.
#37 Коли ж вже наближив ся Він до збочу гори Оливної, почало все множество учеників радуючись хвалити Бога голосом великим за всї чудеса, що бачили,
#38 говорячи: Благословен грядущий цар в імя Господнє; впокій на небі, і слава на вишинах!
#39 А деякі з Фарисеїв між народом казали до Него: Учителю, закажи ученикам Твоїм.
#40 І озвавшись рече їм: Глаголю вам, що коли сї замовкнуть, каміннє кричати ме.
#41 І, як наближивсь, то, побачивши город, заплакав над ним,
#42 глаголючи: О, коли б зрозумів і ти хоч у день сей твій, що для впокою твого! тепер же воно закрито перед очима твоїми.
#43 Бо прийдуть днї на тебе, й обкинуть вороги твої валами тебе, та й обляжуть тебе, й стиснуть тебе звідусюди.
#44 І з землею зрівняють тебе й дїти твої у тобі; і не зоставлять у тобі каменя на каменї; бо не розумів єси часу одвідин твоїх.
#45 І ввійшовши у церкву, почав виганяти продаючих і купуючих,
#46 глаголючи їм: Писано: Дом мій — дом молитви; ви ж його зробили вертепом розбійників.
#47 І навчав що-дня в церкві. Архиєреї ж та письменники й значні людські шукали Його вбити.
#48 І не знайшли, що б зробити Йому; народ бо ввесь горнувсь до Него, слухаючи.
##20
#1 І сталось одного з тих днїв, як навчав Він народ у церкві та благовіствував, поприходили архиєреї та письменники з старшими,
#2 і промовили до Него, кажучи: Скажи нам, якою властю се робиш? або хто дав Тобі власть сю?
#3 Відказуючи ж рече до них: Спитаю вас і я про одну річ, і скажіть менї:
#4 Хрещеннє Йоанове з неба було, чи від людей?
#5 Вони ж міркували в собі говорячи: Коли скажемо: З неба, казати ме: Чом же не поняли ви віри йому?
#6 Коли ж скажемо: Від людей, то ввесь народ покаменує нас; певен бо він, що Йоан пророк.
#7 І відказали, що не знають, звідкіля.
#8 А Ісус їм рече: То й я не скажу вам, якою властю я се роблю.
#9 Почав же до народу глаголати приповість сю: Один чоловік насадив виноградник, та й дав його виноградарям, та й відїхав на довгий час.
#10 І післав у пору до виноградарів слугу, щоб з овощу винограднього дали йому; виноградарі ж, побивши його, відослали впорожнї.
#11 І післав ще другого слугу; вони ж і того, побивши та обезчестивши, відослали впорожнї.
#12 І післав ще третього; вони ж і сього, поранивши, прогнали.
#13 Рече ж пан виноградника: Що робити? пішлю сина мого любого: може, того побачивши, посоромлять ся.
#14 Побачивши ж його виноградарі, казали між собою, говорячи: Се наслїдник; ходїмо вбємо його, щоб наше було наслїддє.
#15 І, викинувши його за виноградник, убили. Що ж робити ме пан виноградника?
#16 Прийде та й вигубить виноградарів сих, і дасть виноградник иншим. Почувши ж, сказали: Борони Боже!
#17 Він же, поглянувши на них, рече: Що ж се написано? Камінь, що відкинули будівничі, сей став ся головою угла?
#18 Всякий, хто впаде на той камінь, розібєть ся, на кого ж він упаде, розітре його.
#19 І шукали архиєреї та письменники наложити на Него руки тієї години, та боялись народу; зрозуміли бо, що до них приповість сю сказав.
#20 І, назираючи Його, післали підглядників, що видавали себе за праведних, щоб схопити Його на слові та віддати старшинї та властї ігемоновій.
#21 І питали вони Його, кажучи: Учителю, знаємо, що право говориш, і навчаєш, і не дивиш ся на лице, а по правдї на путь Божий наставляєш.
#22 Годить ся нам кесареві данину давати, чи нї?
#23 Постерігши ж їх підступ, рече до них: Що мене спокушуєте?
#24 Покажіть менї денария. Чиє має обличчє і надпись? Озвавши ся ж сказали: Кесареве.
#25 Він же рече їм: Оддайте ж оце кесареве кесареві, а Боже Богові.
#26 І не могли вони схопити Його на слові перед народом; і, дивуючись одповіддю Його, мовчали.
#27 Приступивши ж тодї деякі з Садукеїв, котрі перечять, що є воскресеннє, питали Його,
#28 говорячи: Учителю, Мойсей написав нам: Коли чий брат умре, мавши жінку, й сей бездїтний умре, щоб узяв брат його жінку й воскресив насїннє братові своєму.
#29 Сїм оце братів було; й первий, взявши жінку, умер бездїтний.
#30 І взяв другий жінку, та й сей умер бездїтний.
#31 І третій узяв її, та й не зоставили дїтей, і повмирали.
#32 Опісля ж усїх умерла й жінка.
#33 Оце ж у воскресенню кому з них буде жінкою? сїм бо мали її за жінку.
#34 І відказуючи рече їм Ісус: Сини сьвіту сього женять ся й видають заміж:
#35 которі ж удостоють ся дождати віку того й воскресення з мертвих, ті нї женять ся анї віддають заміж:
#36 бо анї вмерти не можуть, рівні бо ангелам і сини вони Божі, воскресення синами бувши.
#37 А що встають мертві, то й Мойсей показав коло купини, як зве Господа Богом Авраама, й Богом Ісаака, й Богом Якова.
#38 Бог же не мертвих, а живих, всї бо Йому живуть.
#39 Озвавши ся ж деякі з письменників, казали: Учителю, добре глаголав єси.
#40 І більш не сьміли питати Його нї про що.
#41 Рече ж до них: Як се кажуть, що Христос син Давидів?
#42 А сам Давид говорить у книзї псальм: Рече Господь Господеві моєму: Сиди по правицї в мене,
#43 доки положу ворогів Твоїх підніжком ніг твоїх.
#44 Давид оце Господом Його зве: як же Він син Його?
#45 Як же слухав увесь народ, рече ученикам своїм:
#46 Остерегайтесь письменників, що бажають ходити в шатах, та люблять витання на торгах, та перві сїдалища по школах, та перві місця на бенкетах;
#47 що жеруть доми вдовиць, і для виду довго молять ся. Сї приймуть ще тяжчий осуд.
##21
#1 Поглянувши ж побачив, як кидали дари свої в скарбону заможні.
#2 Побачив же й одну вдовицю вбогу, що кидала туди дві лепти.
#3 І рече: Правдиво глаголю вам, що вдовиця вбога ся більш усїх укинула:
#4 всї бо ті з достатку свого кидали у дари Божі, ся ж з недостатку свого увесь прожиток свій, що мала, вкинула.
#5 І як деякі говорили про церкву, що каміннєм красним та посьвятами украшена, рече:
#6 Із сього, що бачите, прийдуть днї, в котрі не зоставить ся камінь на каменї, щоб не зруйновано.
#7 Питали ж Його, кажучи: Учителю, коли ж се буде? й що за ознака, коли се має стати ся?
#8 Він же рече: Гледїть, щоб не були зведені; многі бо прийдуть в імя моє, кажучи: Що се я. А час приближив ся; не йдїть же за ними.
#9 Як же почуєте про войни та ворохобнї, не полохайтесь; мусить бо перш се статись; тільки ж не зараз конець.
#10 Тодї рече їм: Устане нарід на нарід і царство на царство,
#11 і трус великий по місцях, і голоднеча, й помір буде, й страхи, й ознаки з неба великі будуть.
#12 Та перш того всього наложать на вас руки свої і гонити муть, видаючи в школи й темницї, і водячи перед царі та ігемони задля імя мого.
#13 І станеть ся воно вам на сьвідкуваннє.
#14 Постановіть же в серцях ваших наперед, не готовитись відказувати:
#15 я бо дам вам уста й премудрість, котрій не здолїють противитись, анї встояти усї противники ваші.
#16 Будете ж видавані й від родителїв, і братів, і родини, й приятелїв: і вбивати муть деяких з вас.
#17 І будете ненавиджені від усїх задля імя мого.
#18 Та й волосина з голови вашої не загине.
#19 У терпінню вашому осягнїть душі ваші.
#20 Як же побачите, що обгорнуто таборами Єрусалим, тодї знайте, що наближило ся спустїннє його.
#21 Тодї, хто в Юдеї, нехай біжять у гори; а хто в серединї в йому, нехай виходять; а ті, що по селах, нехай не ввіходять у него.
#22 Бо се днї мести, щоб справдилось усе написане.
#23 Горе ж важким і годуючим у ті днї! буде бо біда велика на землї, і гнїв на народї сьому.
#24 І поляжуть від гострого меча, й позаймані будуть у полонь до всїх поган; і топтати муть Єрусалим погане, доки сповнять ся часи поган.
#25 І будуть ознаки на сонцї, й місяцї, й зорях, а на землї переполох народів у заколотї; як зареве море та филї.
#26 І омертвіють люде від страху та дожидання того, що прийде на вселенну: сили бо небесні захитають ся.
#27 І тодї побачять Сина чоловічого, йдучого на хмарі з силою і славою великою.
#28 Як же зачне се дїятись, випростуйтесь і підіймайте голови ваші; бо наближилось викупленнє ваше.
#29 І сказав приповість їм: Бачте смоківницю і всякі дерева:
#30 Як розпукують ся вже, бачивши самі розумієте, що вже близько лїто.
#31 Так і ви, коли побачите, як се станеть ся, знайте, що близько царство Боже.
#32 Істино глаголю вам: Ще не перейде рід сей, доки все станеть ся.
#33 Небо й земля перейде, слова ж мої не перейдуть.
#34 Остерегайте ся ж, щоб часом не обтягчились ваші серця прожорством, та пянством, та журбою життя сього, й щоб несподївано на вас не настиг день той.
#35 Бо, як сїтка, впаде на всїх, що живуть на лицї всієї землї.
#36 Пильнуйте, по всяк час молячись, щоб удостоїли ся втекти від того всього, що має статись, і станути перед Сином чоловічим.
#37 Навчав же днями в церкві, ночами ж виходячи, пробував на горі, званій Оливною.
#38 Усї ж люде сходились рано до Него в церкву слухати Його.
##22
#1 Наближало ся ж сьвято опрісноків, зване пасха.
#2 І шукали архиєреї та письменники, як би погубити Його; боялись бо народу.
#3 Ввійшов же сатана в Юду, на прізвище Іскариоцького, що був з числа дванайцяти.
#4 І пійшовши говорив з архиєреями та воєводами, як Його зрадити їм.
#5 І зрадїли вони, й вмовились йому срібла дати.
#6 І обіцяв ся, і шукав нагоди, щоб видати Його їм потай народу.
#7 Прийшов же день опрісноків, як треба було колоти пасхове ягня.
#8 І післав Петра та Йоана, глаголючи: Йдїть та приготовте нам пасху їсти.
#9 Вони ж сказали Йому: Де хочеш, щоб приготовити?
#10 Він же рече їм: Ось, як увійдете в город, зустріне вас чоловік, глек води несучи. Йдїть слїдом за ним у господу, куди ввійде.
#11 І скажіть господареві дому: Каже тобі учитель: Де сьвітлиця, щоб пасху з учениками моїми їсти?
#12 І той вам покаже гірницю велику застелену; там приготовте.
#13 Пійшовши ж знайшли, як сказав їм, і приготовили пасху.
#14 І, як настала година, сїв Він, й дванайцять апостолів з Ним.
#15 І рече до них: Бажаннєм забажав я сю пасху їсти з вами, перш нїж прийму муки:
#16 глаголю бо вам: Що більш не їсти му її, доки сповнить ся в царстві Божому.
#17 І, взявши чашу, й оддавши хвалу, рече: Прийміть се та подїлить собі:
#18 глаголю бо вам: Що не пити му вже від плоду винограднього, доки царство Боже прийде.
#19 І, взявши хлїб, та оддавши хвалу, переломив, і дав їм, глаголючи: Се єсть тїло моє, що за вас даєть ся. Се чинїть на мій спомин.
#20 Так само й чашу після вечері, глаголючи: Ся чаша новий завіт у крові моїй, що за вас пролита буде.
#21 Та ось рука зрадника мого зо мною на столї.
#22 Син то чоловічий іде, як постановлено наперед, тільки ж горе чоловікові тому, що зрадить Його!
#23 І стали вони перепитуватись між собою, хто б з них був, що се має зробити.
#24 Постало ж і змаганнє між ними, хто з них здаєть ся бути більшим.
#25 Він же рече їм: Царі в поган панують над ними, й ті, що власть над ними мають, добродїями звуть ся.
#26 Ви ж не так: тільки ж найбільший між вами нехай буде як найменший, і хто старший — як слуга.
#27 Хто бо більший: хто за столом, чи хто послугує? хиба не хто за столом? я ж між вами, як слуга.
#28 Ви ж пробували зо мною в спокусах моїх.
#29 І я завітую вам, як завітував менї Отець мій, царство,
#30 щоб їли й пили за столом моїм у царстві моєму, і сидїли на престолах, судячи дванайцять родів Ізраїлевих.
#31 Рече ж Господь: Симоне, Симоне, ось сатана жадав собі вас, щоб просївати, як пшеницю;
#32 я ж молив ся за тебе, щоб не поменшала віра твоя, і ти колись, навернувшись, утверди братів твоїх.
#33 Він же каже Йому: Господи, з Тобою готов я і в темницю, і на смерть іти.
#34 Він же рече: Глаголю тобі, Петре, не запіє сьогоднї півень, перш нїж тричі відречеш ся, що не знаєш мене.
#35 І рече їм: Як посилав вас я без сакви, й торбини, й обувя, чи чого недоставало вам? Вони ж казали: Нїчого.
#36 Рече тодї їм: А тепер хто має сакву, нехай бере так само й торбину: а хто не має, нехай продасть одежу, та купить меч.
#37 Глаголю бо вам, що ще й се написане мусить справдитись на менї: І з беззаконними полїчено його: бо все про мене сповняєть ся.
#38 Вони ж сказали: Господи, ось мечів тут два. Він же рече їм: Доволї.
#39 І вийшовши пійшов по звичаю на гору Оливну; ійшли ж слїдом за Ним і ученики Його.
#40 Прибувши ж на місце, рече їм: Молїть ся, щоб не ввійти в спокусу.
#41 А сам відступив од них, так як кинути каменем, і, приклонивши колїна, молив ся,
#42 глаголючи: Отче, коли хочеш, мимо неси чашу сю від мене: тільки ж не моя воля, а Твоя нехай буде.
#43 Явив ся ж Йому ангел з неба, підкріпляючи Його.
#44 І, бувши в смертній боротьбі, ще пильнїще молив ся; був же піт Його як каплї крови, каплючі на землю.
#45 І, вставши від молитви, й прийшовши до учеників своїх, знайшов їх сплячих від смутку,
#46 і рече їм: Чого спите? уставши молїть ся, щоб не ввійшли в спокусу.
#47 Ще ж Він промовляв, ось народ і званий Юда, один з дванайцяти, йшов поперед них, і приступив до Ісуса, поцїлувати Його.
#48 Ісус же рече йому: Юдо, цїлуваннєм Сина чоловічого зраджуєш?
#49 Бачивши ж ті, що коло Него, до чого доходить, казали Йому: Господи, чи вдарити нам мечем?
#50 І вдарив один хтось із них слугу архиєрейського, та й відтяв йому ухо праве.
#51 І озвавшись Ісус, рече: Оставте аж до сього. І, приторкнувшись до уха його, сцїлив його.
#52 Рече ж Ісус до прийшовших на Него архиєреїв і воєвод, і церковних старших: Як на розбійника ви прийшли з мечами та киями?
#53 Як що-дня був я з вами в церкві, не простягали рук на мене; та се ваша година й власть темряви.
#54 Узявши ж Його, повели, й привели Його в двір архиєрейський. Петр же йшов слїдом оддалеки.
#55 Як же запалили огонь серед двора та посїдали вкупі, сїв і Петр серед них.
#56 Побачивши ж Його одна служниця, як сидїв коло сьвітла, й, придивляючись на него, сказала: І сей з Ним був.
#57 Він же одрік ся Його, кажучи: Жінко, не знаю Його.
#58 А згодя другий, побачивши його, сказав: І ти з них єси. Петр же каже: Чоловіче, нї.
#59 І мало що не через одну годину, инший хтось ствердив, кажучи: Справдї і сей з Ним був, бо й Галилеєць він.
#60 Каже Петр: Чоловіче, не знаю, що кажеш. І зараз, як ще говорив він, запіяв півень.
#61 І обернувшись Господь, поглянув на Петра. І згадав Петр слово Господнє, як глаголав йому: Що перш нїж півень запіє, відречеш ся мене тричі.
#62 І вийшовши геть Петр, заплакав гірко.
#63 А чоловіки, що держали Ісуса, насьміхались із Него, бючи.
#64 І, закривши Його, били в лице Його, та й питали Його, кажучи: Проречи, хто вдарив Тебе.
#65 І иншого багато, хуливши, казали на Него.
#66 А як настав день, зібралась старшина людська, та архиєреї і письменники, та й повели Його в раду свою, кажучи:
#67 Чи Ти єси Христос? скажи нам. Рече ж їм: Коли вам скажу, не піймете віри;
#68 коли ж і спитаю вас, не відповісте менї й не відпустите.
#69 Від нинї сидїти ме Син чоловічий по правицї сили Божої.
#70 І сказали всї: То се Ти Син Божий? Він же до них рече: Ви кажете, що се я.
#71 Вони ж сказали: На що нам ще сьвідчення? самі бо чули з уст Його.
##23
#1 І вставши все множество їх, повели Його до Пилата.
#2 І стали винувати Його, кажучи: Сього знайшли ми, що розвертає народ і забороняє кесареві данину давати, та й каже, що Він Христос-цар.
#3 Пилат же спитав Його, кажучи: Чи Ти цар Жидівський? Він же, озвавшись до него, рече: Ти кажеш.
#4 Пилат же сказав до архиєреїв і до народу: Нїякої не знаходжу вини в чоловікові сьому.
#5 Вони ж намагали, говорячи: Що бунтує народ, навчаючи по всїй Юдеї, почавши від Галилеї аж посї.
#6 Пилат же, почувши про Галилею, спитав, чи чоловік не Галилеєць,
#7 і, довідавшись, що Він присуду Іродового, післав Його до Ірода, що також був у Єрусалимі тими днями.
#8 Ірод же, побачивши Ісуса, зрадїв вельми; бажав бо здавна бачити Його; бо чув багато про Него; й сподївав ся яку ознаку бачити, що від Него станеть ся.
#9 Питав же Його словами многими; Він же нїчого не відказав йому.
#10 Стояли ж архиєреї та письменники, завзято винуючи Його.
#11 Зневаживши ж Його Ірод з воїнами своїми та насьміявшись, одягнувши Його в шату ясну, післав Його Пилатові.
#12 Стали ж собі другами Пилат та Ірод того дня: жили бо перше, ворогуючи між собою.
#13 Пилат же, скликавши архиєреїв та князїв і народ,
#14 каже до них: Привели ви менї чоловіка сього, яко розвертаючого народ; і ось я, перед вами питаючи, нїякої не знайшов в чоловікові сьому вини, якими винуєте Його;
#15 та й нї Ірод; посилав бо Його до него, й ось нїчого достойного смерти не знайдено в Ньому.
#16 То, покаравши, відпущу Його.
#17 (Треба ж йому було відпускати їм що-сьвята одного.)
#18 Закричали ж вони всї разом, кажучи: Візьми сього, відпусти ж нам Вараву,
#19 котрого, за якусь бучу, що сталась у городї, і за убийство, вкинуто в темницю.
#20 Знов же Пилат покликнув, хотївши відпустити Ісуса.
#21 Вони ж кричали: Розпни, розпни Його!
#22 Він же втретє каже до них: Яке ж бо зло зробив сей? Нїякої вини смерти не знайшов я в Йому. То покаравши, випущу Його.
#23 Вони ж намагали голосом великим, просячи, Його розпяти. І перемогли голоси їх та архиєрейські.
#24 Пилат же присудив, щоб сталось по просьбі їх.
#25 Відпустив же їм за бунт і убийство вкинутого в темницю, котрого просили; Ісуса ж видав на їх волю.
#26 І як повели Його, то, взявши одного Симона Киринея, ідучого з поля, положили на него хрест нести за Ісусом.
#27 Ійшло ж слїдом за Ним велике множество народу й жінок, що голосили й ридали по Йому.
#28 І обернувшись до них Ісус, рече: Дочки Єрусалимські, не плачте по менї, а по собі плачте і по дїтях ваших.
#29 Бо ось прийдуть днї, коли скажуть: Блаженні неплідні, й утроби, що не родили, й соски, що не годували.
#30 Тодї стануть говорити горам: Упадїть на нас, і узгіррям: Покрийте нас.
#31 Бо коли зеленому дереву се роблять, то з сухим що станеть ся?
#32 Ведено ж і инших двох лиходїїв з Ним на смерть.
#33 І, як прийшли на врочище Черепове, там розпяли Його й лиходїїв, одного по правицї, а одного по лївицї.
#34 Ісус же рече: Отче, відпусти їм; не знають бо, що роблять.
#35 І стояв народ дивлячись. Насьміхали ся ж і старші з ними, кажучи: Инших спасав; нехай спасе й себе, коли се Христос, вибраний Божий.
#36 Насьміхали ся ж з Него й воїни, приступаючи й оцет подаючи Йому,
#37 і кажучи: Коли Ти єси цар Жидівський, спаси себе.
#38 Була ж і надпись над Ним письмом Грецьким та Римським, та Єврейським: Се цар Жидівський.
#39 Один же з повішених лиходїїв хулив Його, кажучи: Коли Ти Христос, спаси себе й нас!
#40 Озвавши ся ж другий, докорив йому, кажучи: І не боїш ся Бога, коли в такому ж осудї єси?
#41 Та ми по правдї; по заслузї бо за те, що коїли, приймаємо; сей же нїчого недоброго не зробив.
#42 І сказав до Ісуса: Спогадай мене, Господи, як прийдеш у царство Твоє.
#43 І рече йому Ісус: Істино глаголю тобі: Сьогоднї зо мною будеш у раю.
#44 Було ж се коло години шестої, і темрява сталась по всїй землї до години девятої.
#45 І померкло сонце, й роздерлась завіса церковня посерединї.
#46 І покликнувши голосом великим Ісус, рече: Отче, у Твої руки передаю духа мого! й, се промовивши, зітхнув духа.
#47 Побачивши ж сотник, що сталось, прославив Бога, кажучи: Справдї, чоловік сей праведний був.
#48 І ввесь народ, що зійшов ся на сю дивовижу, побачивши, що сталось, бючи себе в груди, вертав ся.
#49 Стояли ж усї знакомі Його оддалеки й жінки, що поприходили слїдом за Ним із Галилеї, дивлячись на се.
#50 І ось чоловік, на ймя Йосиф, що був радник, чоловік добрий і праведний,
#51 (сей не пристав до ради й дїла їх,) з Ариматеї, города Жидівського, що також сподївавсь царства Божого;
#52 сей, прийшовши до Пилата, просив тїла Ісусового.
#53 І, знявши Його, обгорнув Його плащеницею, і положив Його у гробі висїченому, де нїколи нїхто не лежав.
#54 І був день пятниця, а субота сьвітала.
#55 Поприходивши ж слїдом жінки, що прийшли з Галилеї, дивились на гріб, і як положене було тїло Його.
#56 І вернувшись наготовили пахощів та мира, а в суботу відпочивали по заповідї.
##24
#1 Первого ж дня тижня, вельми рано, прийшли вони на гріб, несучи, що наготовили, пахощі, і другі з ними.
#2 Знайшли ж камінь відкочений від гробу.
#3 І ввійшовши не знайшли тїла Господа Ісуса.
#4 І сталось, як здумілись вони від сього, ось два чоловіки стояли перед ними в шатах ясних.
#5 Як же полякались вони й нахилили лице до землї, рекли до них: Чого шукаєте живого між мертвими?
#6 Нема Його тут, а встав. Згадайте, як Він промовляв до вас, ще бувши в Галилеї,
#7 глаголючи: Що мусить Син чоловічий бути виданим у руки чоловіків грішників, і бути розпятим, і третього дня воскреснути.
#8 І згадали слова Його,
#9 і, вернувшись од гробу, сповістили про се все одинайцятьох і всїх инших.
#10 Була ж Мария Магдалина, та Йоанна, та Мария Яковова, й инші з ними, що оповідали перед апостолами се.
#11 І явились перед ними яко видумка слова їх, і не поняли віри їм.
#12 Петр же, вставши, побіг до гробу; й нахилившись побачив тільки полотно, що лежало, й пійшов, сам у собі дивуючись тим, що сталось.
#13 І ось двоє з них ійшло того ж дня на село, зване Емаус, гоней з шістьдесять од Єрусалиму.
#14 І розмовляли вони між собою про все те, що стало ся.
#15 І сталось, як розмовляли вони та перепитувались, і сам Ісус наближившись, ійшов з ними.
#16 Очі ж їх були вдержані, щоб не пізнали Його.
#17 Рече ж до них: Що се за речі, про котрі розмовляєте між собою йдучи, та сумуєте?
#18 Озвав ся ж один, на ймя Клеопа й каже до Него: Хиба Ти один захожий у Єрусалимі, і не знаєш, що стало ся в йому сими днями?
#19 І рече їм: Що ж таке? Вони ж сказали Йому: Про Ісуса Назарянина, що був муж пророк, сильний дїлом і словом перед Богом і всїм народом,
#20 як видали Його архиєреї та князї наші на суд смертний і розпяли Його.
#21 Ми ж уповали, що се Він, що має збавити Ізраїля; а до всього того третїй се день іде сьогоднї, як се стало ся;
#22 тільки ж і жінки деякі з наших налякали нас, бувши рано при гробі,
#23 і, не знайшовши тїла Його, прийшли оповідуючи, що явленнє ангелів бачили, котрі глаголють, що Він живий.
#24 І пійшли деякі з наших до гробу, й знайшли так, як і жінки казали; Його ж не бачили.
#25 І рече Він до них: о безумні і лїниві серцем вірувати всьому, що промовили пророки!
#26 Чи не мусїв се терпіти Христос і ввійти в славу свою?
#27 І, почавши від Мойсея і від усїх пророків, виясняв їм у всїх писаннях про Него.
#28 І наближились до села, куди йшли, й Він зробив, нїби хоче йти далїй.
#29 Вони ж удержували Його, кажучи: Зостань ся з нами; бо вже надвечір, і нахилив ся день. І ввійшов, щоб зостатись із ними.
#30 І сталось, як сидїв Він за столом з ними, взявши хлїб, благословив, і переломивши, подав їм.
#31 Їм же відкрились очі, й пізнали вони Його; й став ся Він невидимий їм.
#32 І казали вони один до одного: Хиба ж серце наше не горіло в нас, як промовляв до нас у дорозї, і як розкривав нам писання?
#33 І, вставши тієї ж години, вернулись у Єрусалим і знайшли згромаджених одинайцять, і тих, що були з ними,
#34 як говорили: Що встав Господь справдї і явив ся Симонові.
#35 І розповіли вони, що сталось у дорозї, і як пізнали Його в ламанню хлїба.
#36 Як же се вони говорили, сам Ісус став посеред них, і рече їм: Упокій вам.
#37 Вони ж, полякавшись і перестрашившись, думали, що духа бачять.
#38 І рече їм: Чого стрівожились? і чого думки встають у серцях ваших?
#39 Дивіть ся на руки мої і ноги мої, що се сам я. Дотикайтесь мене й вбачайте; бо дух тїла й костей не має, як бачите, що я маю.
#40 І, се глаголючи, показав їм руки й ноги.
#41 Ще ж як не поняли вони віри з радощів та дивувались, рече їм: Маєте що їсти тут?
#42 Вони ж Йому подали риби печеної частину та медового стільника (крижку).
#43 І взявши, їв перед ними.
#44 Рече ж їм: Оце ж слова, що глаголав я до вас, ще бувши з вами, що мусить справдити ся все, писане в законї Мойсейовому, й пророках, і псальмах про мене.
#45 Тодї розкрив їм розум розуміти писання,
#46 і рече їм: Що так написано й так треба було терпіти Христу й воскреснути з мертвих третього дня;
#47 і проповідуватись в імя Його покаянню і відпущенню гріхів між усїма народами, почавши від Єрусалиму.
#48 Ви ж сьвідки сього.
#49 І ось я посилаю обітуваннє Отця мого на вас; ви ж сидїть у городї Єрусалимі, поки одягнетесь силою звиш.
#50 І вивів їх геть аж до Витаниї, і, знявши руки свої, благословив їх.
#51 І сталось, як благословляв їх, одступив од них і вознїс ся на небо.
#52 Вони ж, поклонившись Йому, вернулись у Єрусалим, з радощами великими;
#53 і пробували раз у раз у церкві, хвалячи й благословлячи Бога. Амінь.
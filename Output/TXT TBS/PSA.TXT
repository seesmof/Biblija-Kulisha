###PSA
###!! Псалтирь
###! Псалтирь
##1
#1 Блаженний чоловік, що не ходить на раду безбожних і не ступає слїдом за грішниками, анї засїдає на зборах злоріків,
#2 Но в законї Господа любується й розмишляє о законї його день і ніч!
#3 І буде він як дерево посаджене над водистими потоками, що приносить овочі свої у пору свою, і котрого лист не вяне; і що він творить, все удається йому.
#4 Не так безбожні: вони, як полова, що вітер розносить.
#5 Тому не встоять безбожні на судї, анї грішні у зборі праведних;
#6 Знає бо Господь про дорогу праведних, а дорога безбожних щезне.
##2
#1 Чого ворушаться народи, і люде промишляють про нїкчемне?
#2 Піднімаються царі землї, і князї радять раду проти Господа й проти Помазанця його:
#3 Розорвім пута і скиньмо з себе посторонки їх!
#4 Господь, що сидить на небесах, сьміється, і ругається над ними.
#5 Тодї промовить до них у гнїві своїм і яростю своєю перелякає їх.
#6 Се ж я помазав царя мого над Сионом, сьвятою горою моєю,
#7 Ізвіщу проповідь, що сказав Господь до мене: Ти син мій, нинї зродив я тебе.
#8 Проси в мене, й дам тобі народи в наслїддє, а кінцї сьвіта у владїннє.
#9 Жезлом зелїзним розібєш їх, як череповину потрощиш їх.
#10 Зрозумійте ж се, царі, й одумайтесь, усї суддї землї.
#11 Служіть Господеві зо страхом, і радуйтеся з дрожаннєм.
#12 Прославляйте Сина, щоб не прогнївився, а вам щоб не погибнути на дорозї вашій, бо скоро загориться гнїв його. Блаженні всї, що надїються на його.
##3
#1 Сю псальму зложив Давид, як втїкав перед своїм сином Авесаломом. Господи! скілько напастників моїх, скілько тих, що постають проти мене.
#2 Многі кажуть душі моїй: нема йому спасення в Бозї!
#3 Но ти, Господи, оборонний щит передо мною, ти слава моя, ти підносиш голову мою.
#4 Голосом моїм кличу до Господа, і він чує мене з гори сьвятої своєї.
#5 Я положився і спав; я проснувся, бо Господь заступив мене.
#6 Не боюсь і десятків тисячей народу, що кругом проти мене встали.
#7 Встань, Господи, спаси мене, мій Боже! бо ти розбивав щелепи ворогів моїх, ти торощив зуби беззаконним.
#8 Від Господа спасеннє; твоє благословеннє над народом твоїм.
##4
#1 Начальнику хора: на струнах. Псальма Давидова. Коли взиваю, вислухай мене, Боже правди моєї! В тїснотї робив Ти менї простір; помилуй мене й вислухай молитву мою.
#2 Сини людські, доки слава моя буде посьміховиском? Доки будете любити марне й шукати неправду?
#3 Знайте, що Господь звеличив праведника свого. Господь почує, коли буду молити його.
#4 Зворушуйтесь і не грішіть! Роздумуйте в серцях ваших на постелях ваших, і втихомирітесь.
#5 Принесїть жертву правди, і вповайте на Бога.
#6 Многі кажуть: Хто покаже нам добро? Яви нам, Господи, сьвітло лиця твого!
#7 Ти сповнив серце моє радостю більше, як часу того, коли було в них подостатком хлїба й вина.
#8 Спокійно і ляжу і засну; бо ти, Господи, один даєш менї жити безпечно.
##5
#1 Проводиреві хора: на трубних. Псальма Давидова. Почуй, Господи, слова мої, зглянься на тугу мою.
#2 Прислухайсь голосу кликання мого, мій царю і Боже, бо до тебе молюся.
#3 Досьвіта почуєш, Господи, мій голос, досьвіта стану перед тобою, і дожидати му.
#4 Ти бо єси Бог, що не любить беззаконня; перед тобою нема місця для лукавого.
#5 Не устоять бутні перед очима твоїми; ти ненавидиш усїх, що беззаконствують.
#6 Ти погубиш людей льживих; кровожадним і лукавим мерзиться Господь.
#7 Я ж по великій милостї твоїй увійду в дім твій і поклонюся в страху твоїм у сьвятому храмі твоєму.
#8 Веди мене, Господи, правдою твоєю задля ворогів моїх; рівняй передо мною дорогу твою.
#9 Бо нема правди в устах їх; серце їх пропасть, пелька в них роззявлений гріб; язики їх льстиві.
#10 Суди їх, Боже; нехай вони пропадуть у зрадливих задумах своїх; відкинь їх задля множества переступів їх, бо вони встали проти тебе.
#11 І звеселяться всї, що вповають на тебе; вічно будуть радуватись, і ти будеш заступати їх; і будуть прославляти тебе люблячі імя твоє.
#12 Бо ти благословляєш праведника, Господи, і благоволеннєм, як щитом, покриваєш його.
##6
#1 Проводиреві хора: на восьмиструнних. Псальма Давидова. Господи, не суди мене в гнїві твоїм, і не карай мене в яростї твоїй.
#2 Помилуй мене, Господи! бо я немочен; вилїчи мене, Господи, бо стревожились костї мої.
#3 І душа моя вельми злякалась. Ти ж, Господи, докіль?
#4 Зглянься, Господи, вирятуй душу мою, спаси мене ради милостї твоєї.
#5 Бо після смерти нїхто не споминати ме тебе; а в гробі хто возхвалить тебе?
#6 Я втомився від зітхання мого; кожну ніч умиваю ложе моє, сльозами моїми обливаю постїль мою.
#7 Лице моє запалось од смутку, й постарілось задля всїх ворогів моїх.
#8 Відступіть геть від мене, всї дїлаючі беззаконнє! Бо Господь почув голос плачу мого.
#9 Почув Господь моленнє моє; Господь прийме молитву мою.
#10 Всїх ворогів моїх побьє соромом, і поразить їх: всї вони обернуться, і притьмом будуть осоромлені.
##7
#1 Жалібна пісня, котру сьпівав Давид перед Господом задля слів Хуса, сина Беняминового. Господи, Боже мій! На тебе я вповаю, спаси мене від всїх гонителїв моїх, і визволи мене!
#2 Щоб не попав душу мою, як лев, сокрушаючи, як нема спасающого.
#3 Господи, Боже мій, коли я що заподїяв, коли неправда є в руках моїх,
#4 Коли я оддячив кому лихом, хто жив зо мною в спокою, — спасав же я навіть того, хто без причини ворогував на мене,
#5 То нехай гонить ворог душу мою і постигне; нехай розтопче на землї життє моє, й славу мою кине у порох.
#6 Встань, Господи, у гнїві твоїм; вознесись проти лютування ворогів моїх, пробудись задля мене на суд, котрий заповів єси.
#7 Зберуться громадою народи кругом тебе; піднімись на висоту над ними.
#8 Господь судить народи. Суди мене, Господи, по правдї моїй і по невинностї моїй.
#9 Зроби конець злобі безбожників, а праведника підкріпи; Бог бо справедливий, випробовує серця і внутро.
#10 Щит мій у Бозї, котрий спасає правих серцем.
#11 Бог суддя справедливий і Бог, що по всяк день гнївом палає.
#12 Коли хто не навертається, він гострить меча свого, напинає лука свого, і цїляє.
#13 Готовить для него зброю смертиносну: стріли свої робить палящими.
#14 Ось безбожник зачав лихо, завагонїв од злоби, й породив лукавство.
#15 Копав яму, і викопав її, і впав у яму, що приготовив її.
#16 Злоба його обернеться на голову його, і насильство його впаде на тїмя його.
#17 Я прославлю Господа за правду його, і возвеличу імя Господа всевишнього.
##8
#1 Проводиреві хора: при Гиттейських інструментах. Псальма Давидова. Господи, Боже наш! Як славне імя твоє по всїй землї! Слава твоя вознеслась висше небес!
#2 Із уст дїтвори і немовляток вчинив єси хвалу задля ворогів твоїх, щоб зробити безмовним ворога і мстителя.
#3 Коли спогляну на небеса твої, дїло рук твоїх, на місяць і зорі, що сотворив єси,
#4 То що таке чоловік, щоб ти дбав про него?
#5 Бо хоч ти зробив його трохи меньшим проти ангелів, то увінчав зате славою і честю.
#6 Поставив його господарем над дїлами рук твоїх, усе положив єси під ноги його:
#7 Овець і волів усїх і також польового зьвіра,
#8 Птаство піднебесне і риби морські, усе що верстає морськими шляхами.
#9 Господи, Боже наш! Як величнє імя твоє по всїй землї.
##9
#1 Проводиреві хора: під мутляббен. Псальма Давидова. Славити му Господа всїм серцем моїм; я звіщу про всї чудеса твої.
#2 Радуватись і веселитись буду задля тебе і сьпівати хвалу імени твоєму, Всевишний!
#3 Як вороги мої повернулись назад, і, спотикнувшись, погибли перед лицем твоїм.
#4 Ти бо судив мою правду і мою праведну справу: Ти сїв на престолї, суддя справедливий.
#5 Ти погромив народи, знищив безбожника, імя їх затер єси на віки вічні.
#6 Ох вороже! Конець руїнам на віки — і городи понищив ти; ой пропала їх память.
#7 Але Господь пробуває на віки; він приготовив на суд престол свій.
#8 І він, він судити ме весь сьвіт по правдї, і зробить суд над народами по правотї.
#9 І буде Господь пристанню пригнетеному, велике прибіжище під час злиднїв.
#10 І будуть вповати на тебе, хто знає імя твоє; бо ти не опускаєш нїкого, хто шукає тебе, Господи.
#11 Сьпівайте Господу живущому на Сионї, звіщайте між народами дїла його.
#12 Бо коли він слїдить за пролитою кровю, то згадає про них; він не забуває голосїння бідолашних.
#13 Помилуй мене, Господи, зглянься над недолею моєю від ненавидників моїх, і підніми мене від дверей смертї,
#14 Щоб я ізвістив всю хвалу твою у брамах дочки Сионової; щоб я радувався спасеннєм твоїм.
#15 Провалились народи в пропасть, що викопали її; зловилась нога їх у сїтях, що заставили їх тайно.
#16 Пізнали Господа, він звершив суд; безбожник запутався в дїлах рук своїх.
#17 Нехай повернуться безбожники в пекло, всї народи, що забувають Бога.
#18 Бо не буде завсїди забутий вбогий, і не пропаде на віки надїя смирних.
#19 Встань, Господи, щоб не взяв верх чоловік; нехай перед лицем твоїм приймуть суд народи.
#20 Напусти, Господи, страх на них; нехай знають народи, що вони смертні люде.
##10
#1 Чому, Господи, стоїш оддалеки, ховаєшся у час тїсноти?
#2 Бутою своєю лякає безбожник бідолашного; зловляться вони у підступах, що придумали їх.
#3 Бо чваниться безбожник ласощами душі своєї; і благословляє чоловіка захланного, він зневажає Господа.
#4 В гордостї каже безбожник: Бог не буде слїдити; в него усе думка: нема Бога!
#5 Всякого часу стелиться йому дорога; суди твої далеко від него; всїх ворогів своїх він сьміхом збуває.
#6 Каже він в серцї своїм: не подамся; з роду в рід не буде для мене лиха.
#7 Уста його повні проклону, зради і знущання; під його язиком мука і погибель.
#8 Він ійде на засїдки край осель; у сховисках вбиває він невинного; він пасе очима за нещасним,
#9 Чигає по закутках, як лев в гущавинї; чигає, щоб нужденного запопасти; хапає нещасного, й тягне в сїти свої.
#10 Він припадає ниць до землї, притаюється, і нещасні гинуть від когтїв його.
#11 Говорить в серцї своїм: Бог забуває, закриває лице своє, не побачить нїколи!
#12 Встань, Господи Боже, піднеси руку твою, не забудь нужденних!
#13 Чому зневажає Бога безбожник, кажучи в серцї своїм: ти не будеш доходити?
#14 Ти бачив, бо ти поглядаєш на тїсноту й муку, щоб віддати рукою твоєю; на тебе вповає нещасний, ти єси поміч сиротинї.
#15 Переломи руку безбожникові, а за ледачими вчинками злюки слїди, аж поки вже нїчого не знайдеш.
#16 Господь царь на віки вічні; народи щезають із землї його.
#17 Господи! Ти почув бажання смиренних; покріпив серце їх, і прихилив ухо твоє,
#18 Щоб судити правду сиротинї і пригнобленому, щоб чоловік, що із землї взявся, не лякав більше.
##11
#1 Проводиреві хора: Псальма Давидова. На Господа вповаю; як же ви кажете душі моїй: відлїтайте, як птиця, на гору вашу?
#2 Ось бо безбожники натягнули лука, на тятиві стрілу свою направили, щоб у темряві на щирих серцем стріляти.
#3 Коли зруйнують основи, що робити ме праведний?
#4 Господь є у сьвятому храмі своєму, на небесах престол Господнїй; очі його дивляться, повійки його розглядають синів людських.
#5 Господь випробовує праведного, а безбожного й того, хто любить насиллє, ненавидить душа його.
#6 Жаром посипле він на безбожних; огонь і сїрка і вітер палящий буде частина їх чаші.
#7 Бо Господь справедлив, і любить правду. Лице його бачить праведника.
##12
#1 Проводиреві хора: при восьмиструнному інструментї. Псальма Давидова. Спаси, Господи! Бо нестало праведного, і нема вірних між синами людськими.
#2 Брехню говорить кожний свому ближньому; уста льстиві говорять від лукавого серця.
#3 Господь зацїпить усї уста льстиві; язик великорічивий,
#4 Що то говорять: ми поборемо язиком нашим; уста наші з нами, хто паном над нами?
#5 Задля насилля над нещасними, задля стогнання бідних встану тепер, — говорить Господь, обезпечу того, на кого розлютились.
#6 Слова Господнї — слова чисті, срібло очищене від землї, в горнилї сїм раз перетоплене.
#7 Ти, Господи, сохраниш їх, заступиш їх на віки од кодла того.
#8 Кругом похожають безбожники, коли нїкчемність підніметься високо між синами людськими.
##13
#1 Проводиреві хора: Псальма Давидова. Доки Господи, будеш мене все забувати? Доки будеш ховати лице твоє від мене?
#2 Доки носити менї щодня думу в душі моїй, журбу в серцї моїм? Доки буде підніматись ворог мій надо мною?
#3 Зглянься ж, дай відповідь, Господи, Боже мій! Просьвіти очі мої, щоб я не заснув смертю.
#4 Щоб не сказав ворог мій: я подужав його. Щоб не зрадїли гонителї мої, коли захитаюсь.
#5 Я же вповаю на доброту твою; серце моє нехай зрадується спасеннєм твоїм. Сьпівати му Господеві, він бо сотворив добро менї.
##14
#1 Проводиреві хора: Псальма Давидова. Безумний говорить в серцї своїм: нема Бога. Вони розвратились, і вчинили мерзенні дїла; нема там нї одного, хто б чинив добро.
#2 Господь споглянув з неба на дїтей людських, щоб побачити, чи є розумний, що шукає Бога.
#3 Усї одвернулись, усї разом зледащіли, нема там, щоб хто робив благостиню, нема нї одного.
#4 Не вже ж не прийдуть до розуму всї, що роблять беззаконнє, що заїдають нарід мій, наче б вони хлїб їли? Господа не призивають.
#5 Тодї обняв їх страх, бо є Бог між праведним родом.
#6 Ви насьміялись над думкою бідного, но Бог пристань його.
#7 Ох, коли б то прийшло спасеннє Ізраїлеві від Сиона! Коли поверне Господь народ свій з неволї, зрадїє Яков, і звеселиться Ізраїль.
##15
#1 Псальма Давидова. Господи, хто буде пробувати в шатрі твоїм? Хто буде домувати на сьвятій горі твоїй?
#2 Той, хто ходить в чистотї, творить справедливість, і говорить щиру правду,
#3 Не одсуджує язиком своїм, не робить лиха сусїдові свому, і не допускає неслави на ближнього свого.
#4 В чиїх очах погорда для покидї, а пошана для тих, що бояться Господа; хто присяг з утратою для себе, і держить слово,
#5 Хто не дає гроша свого на лихву, і не приймає підкупів проти безвинного. Хто так дїлає, не захитається по вік.
##16
#1 Псальма Давидова. Хрань мене, Боже, бо я вповаю на тебе.
#2 Ти, душе моя, сказала Господу: Ти єси Господь. Моя доброта не сягає до тебе.
#3 Ти сказав до сьвятих, що на землї, і до величнїх: вони уся моя радість.
#4 Умножаться болестї тих, що ганяють за иншим богом; не принесу жертви їх кровавої, і імена їх не спімну устами моїми.
#5 Господь пай наслїддя мого і чаші моєї; ти держиш долю мою.
#6 Межі мої у пишних країнах; наслїддє гарне моя займаньщина.
#7 Благословити му Господа, що просьвітив мене; навіть вночі навчає мене внутро моє.
#8 По всяк час сяє Господь передо мною; як що він по правицї в мене, то не захитаюсь.
#9 Тому радується серце моє, і веселиться душа моя, й тїло моє спочине у певнотї.
#10 Ти бо не оставиш душі моєї в підземній пропастї, і не даси твому побожному бачити зотлїння.
#11 Ти вкажеш менї дорогу життя; перед лицем твоїм повнота радощів, по правицї твоїй блаженство по всяк час.
##17
#1 Молитва Давидова. Вислухай, Господи, правду, почуй голосїннє моє; почуй молитву мою з уст нельживих.
#2 Від лиця твого нехай вийде правда моя; очи твої нехай споглянуть на правоту.
#3 Ти випробував серце моє, вислїдив мене вночі; ти переглянув — і не знайшов нїчого; думки мої не розходяться з устами моїми.
#4 В дїлах людських, по слову уст твоїх, я сохранив себе від дороги гнобителя.
#5 Держи шаги мої на дорогах твоїх, щоб не спотикнулись ноги мої.
#6 До тебе взиваю, бо ти вислухаєш мене, о Боже; нахили ухо твоє до мене, почуй слова мої.
#7 Яви дивную милість твою, ти бо спасаєш правицею твоєю від противників уповаючих на тебе.
#8 Сохрани мене, як зїницю ока; в тїни крил твоїх стережи мене
#9 Від безбожників нападаючих на мене, від ворогів душі моєї, що кругом обступили мене.
#10 Серце їх в товщі їх сховалось, устами своїми згорда промовляють.
#11 Де не ступиш, всюди нас обступили; витріщили очі свої на нас, щоб повалити нас на землю.
#12 Вони, як лев той, що добичі шукає, і як левчук, що в закутку притаївся.
#13 Встань, Господи, попереди їх, кинь їх на землю! Спаси душу мою від нечестивого мечем твоїм,
#14 Від людей рукою твоєю, Господи, від людей сьвіта сього. Доля їх у сьому життю, черево їх ти скарбом твоїм сповняєш; сини їх ситі, а наддостаток свій лишать дїтям своїм.
#15 А я в правдї дивити мусь на лице твоє: пробудившись, буду образом твоїм насищатись.
##18
#1 Проводиреві хора: Від раба Господнього Давида, котрий сьпівав слово піснї сієї до Господа, як Господь ізбавив його з рук ворогів його і з рук Саула. І сказав він: Люблю тебе, Господи, сило моя!
#2 Господь скеля моя, і ізбавленнє моє; мій Бог, моє прибіжище, на него вповати му. Він щит мій і ріг мого спасення, башта моя високая.
#3 Покличу Господа, котрому належиться слава, і від ворогів моїх спасуся.
#4 Обгорнули мене муки смертні, злякали мене потоки погибелї.
#5 Пута пекольні обняли мене, сїти смертні обхопили мене.
#6 В тїснотї моїй заквилив я до Господа, і благав Бога мого; він почув з храму свого голос мій, і благаннє моє дійшло до слуху його.
#7 Захиталась тодї і задрожала земля, тремтїли підвалини гір і хитались, бо запалав він гнївом.
#8 Бухнув дим із нїздер його, і вогонь пожираючий посипався із уст його, углє паляще бурхало з него.
#9 Нахилив небеса, і спустився на землю, і стала чорна хмара під ногами його.
#10 І возсївши на херувима, прилетїв, і вознїсся на крилах вітряних.
#11 Темряву зробив своїм покровом, наметом кругом себе — темряву вод, густі воздушні хмари.
#12 При сяєві блискавок його пересунулась перед ним густа його хмара, і посипались гряд і углє огнисте.
#13 І загремів Господь на небесах, і Всевишнїй підняв свій голос — гряд і углє паляще.
#14 Пустив стріли свої, і розігнав їх, і метнув блискавками, і заколотив їх.
#15 І зявились зливні потоки, і підвалини сьвіта розкрились від грізного голосу твого, Господи, від лютування гнїва твого.
#16 Він простер руку з високостї, і, вхопивши, витяг мене з поводї великої.
#17 Він вирятував мене від сильного ворога мого і від ненависників моїх, були бо вони дужші від мене.
#18 Вони запопали мене в день нещастя мого, та Господь був підпорою моєю.
#19 Випровадив мене на простір, і визволив, бо вподобав мене.
#20 Віддав менї Господь по правдї моїй, по чистотї рук моїх нагородив мене.
#21 Бо державсь я на дорозї Господнїй, і не відступив, як безбожний, від Бога мого.
#22 Бо всї заповідї його були передо мною, і від приказів його я не відхилився.
#23 Я був правий перед ним, і стеріг ся робити кому кривду.
#24 І Господь віддав менї по правдї моїй, по чистотї рук моїх перед очима його.
#25 Для милосердного ти являєшся милосердним; для чоловіка звершеного — звершеним.
#26 Для чистого являєшся чистим, а від лукавого — ти одвертаєшся.
#27 Ти бо спасаєш народ бідолашний, і принизуєш очі гордих.
#28 Бо ти запалюєш сьвітильника мого; Господь, Бог мій, просьвітить темряву мою.
#29 Бо з тобою піду на роту, з Богом моїм проберуся через мури.
#30 Дороги Божі праві; слова Господнї чисті; він щит для всїх уповаючих на него.
#31 Бо хто Бог, кромі Господа, і хто скеля, як тілько Бог наш.
#32 Бог, що підперезує мене силою, і рівняє для мене дорогу.
#33 Робить мої ноги, як в ланї, і ставить мене на висотах моїх.
#34 Навчає руки мої до бою, і напинати зелїзного лука.
#35 Ти дав менї щит спасення твого, і правиця твоя піддержувала мене, і милість твоя зробила мене великим.
#36 Ти дав простір стопам моїм, і ноги мої не спотикнулись.
#37 Погнався я за ворогами, і здогонив їх, і не вернувся, доки не знищив їх.
#38 Розбив їх, і не змогли встати; полягли під ногами моїми.
#39 І ти підперезав мене силою до бою, кинув під ноги мої тих, що проти мене встали.
#40 І ти віддав менї хребти ворогів моїх, і тих, що ненавидять мене, я знищу.
#41 Підняли вони зойк, — та не було кому рятувати їх, — до Господа, а він не вислухав їх.
#42 І я розбиваю їх як порох перед вітром; як сьміттє з улицї, викинув їх.
#43 Ти спас мене від бунту людей, ти поставив мене головою над народами, менї служить народ, котрого не знав я перше.
#44 Почувши тілько, вже стали послушними менї; сини чужоземні піддались менї, піддобруючись.
#45 Сини чужоземні злякались, і тремтїли в замках своїх.
#46 Господь жиє, і благословенна будь моя скеля, і нехай буде прославлений Бог мого спасення!
#47 Бог, що дав менї помститись, і покорив менї народи,
#48 Що спас мене від ворогів моїх; ба й піднїс мене над ними, що встали проти мене; від чоловіка розбишаки збавив мене.
#49 За се, Господи, воздам хвалу тобі між народами, і сьпівати му псальми імени твоєму.
#50 Ти бо дав велику підмогу і спасеннє цареві, і надїлив милостю помазаньця свого Давида і рід його по віки.
##19
#1 Проводиреві хора: Псальма Давидова. Небеса являють славу Божу, і простір звіщає про дїла рук його.
#2 День дневі сповіщає про них, і одна ніч дає вістку другій.
#3 Нї се мова, нї се слово, але чути їх голос.
#4 Цїла земля сьвідчить про них; аж до краю вселенної слова їх, він зробив їх наметом сонця.
#5 І воно, як жених, що виходить з комнати, воно радїє оббігти свого круга.
#6 Від краю небес свій вихід зачинає, і кругобігом до кінця їх доходить, і нїщо не сховається перед жаром його.
#7 Закон Господнїй звершений, душу оживляє; сьвідоцтво Господнє вірне простоту навчає.
#8 Велїння Господнї праві, серце звеселяють; заповідь Господня пресьвітла, очі просьвіщає.
#9 Страх Господень чистий, вічно пробуває. Присуди Господнї правдиві, всї справедливі.
#10 Вони дорожші над золото і над щире золото, і солодші над мід і патоку.
#11 І слузї твому вони в науку; хто держить їх, тому буде велика нагорода.
#12 Провини — хто їх вбачає? Від гріхів тайних очисти мене!
#13 І від гордих бережи мене; не допусти, щоб взяли верх надо мною. Тодї не буде менї догани, буду чистий від тяжкого переступу.
#14 Слова уст моїх і думки серця мого нехай будуть до вподоби тобі, Господи, моя скеле, й спасителю мій!
##20
#1 Проводиреві хора: Псальма Давидова. Господь нехай вислухає тебе в день тїсноти; імя Бога Якового нехай заступить тебе.
#2 Нехай пошле тобі поміч із сьвятинї та із Сиона нехай спроможе тебе.
#3 Нехай згадає про всї жертви твої, і твій приніс цїлопалення нехай прийме.
#4 І нехай дасть тобі по серцї твоєму, і сповнить всяку думку твою.
#5 Звеселїмся спасеннєм твоїм, і піднесїм стяг в імя Бога нашого. Господь нехай сповнить всї просьби твої.
#6 Тепер я знаю, що Господь спасає помазанця свого; з небес сьвятостї своєї вислухає його дїлами спасення правицї своєї.
#7 Одні славляться колесницями, а другі кіньми, ми ж імям Господа, Бога нашого.
#8 Вони хляють і падають, ми ж стоїмо і держимось просто.
#9 Господи, спаси! Царю, вислухай нас в день поклику нашого!
##21
#1 Проводиреві хора: Псальма Давидова. Силою твоєю, Господи, радується царь, і як же вельми звеселиться він спасеннєм твоїм!
#2 Бажаннє серця його дав єси йому, і не відкинув просьби уст його.
#3 Ти бо прийшов на зустріч йому з добром і благословеннєм: на голову його вложив щиро-золотую корону.
#4 Життя просив в тебе, ти дав йому довготу днїв на всї часи і по віки.
#5 Велика слава його через спасеннє твоє; царським сяєвом і красою окрасив його.
#6 Бо благословеннє дав єси йому по віки; ти звеселив його ласкою перед лицем твоїм.
#7 Бо царь вповає на Господа, і по милостї Всевишнього він не захитається.
#8 Рука твоя знайде всїх ворогів твоїх, твоя правиця досягне всїх ненавидячих тебе.
#9 Зробиш з них піч огнянную в час твого явлення; Господь обгорне їх гнївом своїм, і огонь пожере їх.
#10 Ти знищиш плід їх на землї, і рід їх зміж дїтей людських.
#11 Вони бо задумали лихо проти тебе, лукаву раду врадили, — та не здолїли нїчого.
#12 Бо ти поженеш їх, і звернеш тятиву твою проти них.
#13 Піднесись, Господи, силою твоєю! Будем сьпівати і прославляти потугу твою.
##22
#1 Проводиреві хора: Після „Досьвітна ланя‟; псальма Давидова. Боже мій, Боже! Чому опустив єси мене — став оддалеки від ратунку мого, від слів мого стогнання.
#2 Боже мій! Кличу в день, а ти не озвешся, і вночі, та й нема менї впокою.
#3 Ти ж сьвятий живеш, прославлений від Ізраїля.
#4 На тебе вповали батьки наші; вони вповали, і ти заступив їх.
#5 До тебе кликали вони, і спаслися; на тебе вповали, і не посоромлено їх.
#6 Але ж я червяк, не чоловік, людям посьміховиско і народові погорда.
#7 Всї, що дивляться на мене, кепкують; щирять зуби, покивуючи головами.
#8 Він вповає на Господа! Нехай же спасе його та визволить, коли він вподобав його.
#9 Ти бо визволив мене з лона матері, і при грудях матері моєї дав менї спочивати.
#10 Для тебе я призначений, як тілько вродився; від матернього лона почавши, ти єси Бог мій.
#11 Не відступай далеко від мене! Бо нещастє близько, а нема заступника в мене.
#12 Обгорнула мене дика гущавина; бугаї Базанські обступили мене.
#13 Роззявили ротища свої, як лев рикаючий, що здобич шматує.
#14 І став я, як вода розлита, всї сустави мої розвязались; серце моє, як той віск, у внутрі моїм розтопилось.
#15 Сила моя висохла, мов череповина, і язик мій присох до піднебіння; ти кинув мене між порохи смертні.
#16 Бо собаки обсїли мене, голота злюків облягла мене; перекопали руки і ноги мої;
#17 Всї ребра мої міг би я полїчити; вони дивляться на мене, і не надивляться;
#18 Вони розпаювали між себе одїж мою, і на кожну одежину кидали жереб.
#19 Але ти, Господи, зостанься не далеко! моя сило, прийди менї в поміч!
#20 Сохрани від меча душу мою вбогу, від лаб собачих;
#21 Спаси мене із пельки львиної! Так, ти вислухав мене, почувши буйволові роги.
#22 Звіщати му імя твоє братам моїм; хвалити му тебе серед громади.
#23 Ви, що боїтесь Господа, вихваляйте його; всї роди Якова, прославляйте його, і майте страх перед ним, всї поколїння Ізраїлеві!
#24 Він бо не мерзиться і не гордує бідним у злиднях, і не одвертає лиця свого від него; і молитву його він вислухає.
#25 Від тебе хвала моя у великому зборі; обітницї мої сповню перед тими, що бояться його.
#26 Покірні їстимуть і наситяться; хвалити муть Господа ті, що його шукають, серце ваше жити ме по віки.
#27 Схаменуться і навернуться до Господа всї кінцї землї; і перед тобою поклоняться всї поколїння народів.
#28 Бо Господнє є царство, і він царює над народами.
#29 Живляться і падають ниць всї тучні землї; перед ним поклоняться всї, що в порох повертаються, і хто не вдержить душі своєї живою.
#30 Одно насїннє буде служити йому; буде залїчене Господеві, як рід.
#31 Вони прийдуть і звістять людям, що народяться, правоту його, що так устроїв.
##23
#1 Псальма Давидова. Господь пастирь мій, не мати му недостатку.
#2 Дав менї оселю серед лугів зелених, він веде мене до тихих потоків.
#3 Він справляє душу мою; він веде мене по праведній дорозї задля імени свого.
#4 Хоч би я ходив по долинї тїни смертної, то не боюся жадного лиха, ти бо єси зо мною; твоя палиця і підпора дає менї духа.
#5 Ти наповняєш стіл мій перед очима ворогів моїх; ти помазав голову мою і кубок мій повний, аж переливається.
#6 Так, милосердє і благодать будуть провожати мене по всї днї життя мого; і жити му в домі Господнїм по всї днї.
##24
#1 Псальма Давидова. Господня земля і вся повня її; круг землї і хто живе на йому.
#2 Він бо положив основи її над морями і над ріками утвердив її.
#3 Хто вийде на гору Господню, і хто буде стояти на сьвятому місцї його?
#4 Ті, в кого безвинні руки і чисте серце, хто душею не пуститься на лукавство, і не присягне криво.
#5 Тому буде благословеннє від Господа і справедливість від Бога спасителя його.
#6 Се рід тих, що шукають тебе, що хочуть бачити лице твоє, Якове.
#7 Відчиняйтесь, брами високії, отвирайтесь, ворота вічні, нехай входить царь слави!
#8 Хто ж бо той царь слави? Господь сильний і потужний! Господь все в бою всемогущий!
#9 Відчиняйтесь, брами високії, і отверайтесь, ворота вічні, нехай входить царь слави! Хто ж він, той царь слави? Господь сил небесних, се царь слави!
##25
#1 Давидова. До тебе, Господи, підношу душу мою.
#2 Боже мій, на тебе я вповаю, не дай менї осоромитись, не допусти, щоб вороги мої втїшались побідою надо мною!
#3 І всї, що покладаються на тебе, не осоромляться; будуть же осоромлені, що зневіряються без причини.
#4 Господи, вкажи менї дороги твої, і навчи, де стежки твої!
#5 Веди мене в правдї твоїй, і навчи; ти бо єси Бог спасення мого; на тебе цїлий день я вповаю.
#6 Згадай про милосердє твоє, Господи, і про доброту твою, що являєш од віку.
#7 Не згадуй про гріхи молодостї моєї, нї про переступи мої; згадай мене по благодатї твоїй, задля доброти твоєї, Господи.
#8 Господь благий і правий, тому навчає грішника, де дорога спасення.
#9 Він веде покірних до правди, і вказує смирному дорогу свою.
#10 Всї стежки Господнї — милість і правда для тих, що бережуть завіт його і сьвідчення його.
#11 Задля імя твого, Господи, прости вину мою; бо вона велика.
#12 Хто такий чоловік, що боїться Господа? Вкаже він дорогу йому, котру вибрати має.
#13 Душа його буде в щастї, і рід його наслїдить землю.
#14 Довірність Господня для тих, що його бояться, а заповіт його на те, щоб звістити їм.
#15 Очі мої все дивляться на Господа, він бо виведе із сїтки ноги мої.
#16 Зглянься на мене, і помилуй! Бо я одинокий і бідний.
#17 Збільшився пострах у серцї моїм, виведи мене із тїсноти.
#18 Споглянь на горе моє, і на труди мої, і прости всї гріхи мої!
#19 Глянь на ворогів моїх, бо їх багацько, і лютою ненавистю палають до мене!
#20 Сохрани душу мою, і спаси мене! Не допусти сорому на мене, бо я вповаю на тебе!
#21 Чистота і правота нехай стоять на сторожі коло мене! Бо я надїюсь на тебе.
#22 Спаси, о Боже, Ізраїля з усякої нужди його!
##26
#1 Давидова. Суди мене, Господи, бо ходив я в невинностї моїй; і на Господа вповав я, і не схитнуся.
#2 Спробуй мене, Господи, і досьвідчися; розглянь внутро і серце моє!
#3 Бо милість твоя перед моїми очима, я жию по правдї твоїй.
#4 Не засїдав я з людьми лукавими, і не приставав до підступних.
#5 Я ненавидїв зборища злочинників, і не засїдав вкупі з беззаконними.
#6 Обмию в невинностї руки мої, і обійду жертівника твого, Господи,
#7 Щоб було чути голос хвали, і щоб звістити про всї чудеса твої.
#8 Господи, я полюбив красоту дому твого і оселю величия твого.
#9 Не губи з грішниками душу мою, нї життє моє з людьми крівавими,
#10 Котрих руки на зло готові, і котрих правиця повна підкупу!
#11 Я ж ходжу в невинностї. Спаси мене і помилуй мене!
#12 Нога моя стоїть на рівній дорозї; на зборах прославляти му Господа.
##27
#1 Давидова. Господь сьвітло моє і спасеннє моє; кого менї боятися? Господь твердиня життя мого; перед ким менї лякатись?
#2 Як здогонили мене злюки, щоб пожерти тїло моє; напасники мої і вороги мої, — вони спіткнулись, і наложили головами.
#3 Коли військо облогою проти мене стане, не боїться серце моє; як вдарять боєм на мене, я й тодї вповаю:
#4 Одного в Господа прошу, одного тілько бажаю: жити в домі Господнїм поки життя мого, щоб дивитись на благость Господню і служити в храмі його.
#5 Він бо заховає мене в своїй домівцї в день недолї, він захистить мене в заулку намета свого, він підніме мене на скелю!
#6 І тодї піднесеться голова моя над моїми ворогами кругом мене; і принесу жертву радісну в чертозї його; сьпівати му псальми Господеві.
#7 Почуй, Господи, голос мій взиваючий; зглянься, і вислухай мене.
#8 Про тебе сказав я собі в серцї: Шукайте лице моє. Господи, лице твоє шукати му.
#9 Не одвертай лиця твого від мене, не відсилай в гнїві слугу твого, не цурайся і не опусти мене, Боже, спасителю мій.
#10 Бо коли б покинули мене батько мій і рідна мати, то Господь приняв би мене.
#11 Вкажи менї, Господи, дорогу твою, і провадь мене по простій стежцї задля ворогів моїх!
#12 Не віддай мене зажерливим гонителям моїм! Бо проти мене встали брехливі сьвідки й той, що злобою на мене дише.
#13 Коли б я та не вірував, що побачу благость Господню на сьвітї між живими!
#14 Вповай на Господа! Будь потужен, і май одвагу в серцї, і дожидай помочі від Господа.
##28
#1 Псальма Давидова. До тебе, Господи, кличу; моя скеле, не одвертайсь мовчки від мене, щоб, коли цурати мешся мене мовчки, не бути менї як ті, що йдуть у яму.
#2 Почуй голос благання мого, як на поміч тебе кличу, коли здіймаю руки мої до храму сьвятостї твоєї!
#3 Не відкинь мене до купи з беззаконниками і з тими, що беззаконнє творять, що на словах мирні з ближнїми своїми, а зло задумали в серцї!
#4 Дай їм по дїлам їх і по вчинкам їх; по дїлам рук їх віддай їм, і заплати по заслузї!
#5 Вони бо не зважають на дїла Господа, нї на твориво рук його. Він зруйнує їх, і вже не збудує.
#6 Благословен Господь, він бо почув голос молення мого.
#7 Господь сила моя й щит мій; на него вповало серце моє, і він допоміг менї; тому радується серце моє, йому віддам хвалу піснею моєю.
#8 Господь сила людей своїх і спасаюча твердиня помазанця свого.
#9 Спаси людей твоїх і благослови власність твою; корми їх і возвисшай їх по віки!
##29
#1 Псальма Давидова. Воздайте Господеві, ви, синове можних, воздайте Господеві красу і силу!
#2 Воздайте Господеві красоту імени його; поклонїтесь Господеві у пишній сьвятинї!
#3 Господнїй голос над водами; Бог слави гремить, Господь над великими водами.
#4 Голос Господень потужний, голос Господень величнїй.
#5 Голос Господень ломить кедри, Господь трощить кедри Ливанські;
#6 Від голосу його скачуть, як телята, Ливан-гори і Сирион, як молоді буйволи.
#7 Голос Господень сипле поломя огняне, голос Господень пустиню потрясає, Господь трясе пустиню Кадейську!
#8 Од голосу Господнього злягає ланя, і опадає лїсове листє; і все в храмі його — все говорить: величиє!
#9 Господь над водами сидить на престолї, і сидить Господь, як царь вічний.
#10 Господь дасть потугу народові свому, Господь дарує супокій народові свому.
##30
#1 Псальма на посьвят дому Давидового. Вознесу тебе, мій Господи, ти бо підняв мене і не допустив, щоб втїшались надо мною вороги мої.
#2 Господи Боже мій! До тебе кликав я, і ти вилїчив мене.
#3 Господи, ти випровадив душу мою з пекла, оживив мене зміж тих, що йдуть під землю.
#4 Сьпівайте псальми Господеві, ви, його побожні люде, і прославляйте сьвяту память його!
#5 Бо на хвилину гнїв його; ласка ж його поки життя; посилає на ніч сльози, а досьвіта радість.
#6 Я сказав, як жилось менї у добрі: не захитаюсь по віки.
#7 Господи, — з ласки твоєї утвердив єси гору мою, ти одвернув лице твоє, і я стревожився,
#8 До тебе, Господи, кликав я, і до Бога мого молився.
#9 Що за вжиток буде з крові моєї, як я ляжу в домовину? Чи буде прославляти тебе порох? Чи возвістить правду твою?
#10 Почуй, Господи, і змилосердися! Господи, прийди менї в поміч!
#11 Ти перемінив плач мій у радість, зняв із мене сумну плахту, і обгорнув мене радостю.
#12 Щоб душа моя сьпівала тобі, не мовчала. Господи, Боже мій, по віки буду прославляти тебе!
##31
#1 Проводиреві хора: Псальма Давидова. На тебе вповаю, Господи; не дай менї осоромитись по віки; по твоїй справедливостї спаси мене.
#2 Нахили до мене ухо твоє, спаси мене скоро! Будь менї баштою, домом оборонним, щоб спасти мене!
#3 Ти бо єси скеля моя, башта моя, і задля імени твого веди мене й навчай мене.
#4 Виведи мене з сїтки, що тайно заставили її на мене; ти бо єси твердиня моя.
#5 В руки твої віддаю духа мого; ти ізбавив мене, Господи, Боже правди!
#6 Зненавидїв я тих, що вважають на божища нїкчемні; я ж вповав на Господа.
#7 Зрадїю серцем і звеселюся задля милосердя твого; бачивши горе моє, ти знав тїсноту душі моєї,
#8 І не віддав мене ворогові в руки, поставив ноги мої на широкому просторі.
#9 Змилуйся надо мною, Господи! Бо я в тїснотї; із журби запались очі мої, душа моя і внутро моє.
#10 Бо в горю нидїє життє моє, і лїта мої в зітханню; в несправедливостї ізнемоглась сила моя, і костї мої струпішіли.
#11 Став я посьміховиском не то що для всїх ворогів моїх, а й надто ще більше для сусїдів моїх, і страшилом для знакомих моїх; хто бачить мене на улицї, той втїкає від мене.
#12 Забуто мене в серцї, як помершого; став я наче розбита посудина.
#13 Чув бо я брехню від багацько людей — кругом пострах — як всї змовлялись проти мене; вони чигали на життє моє.
#14 Я ж, я вповав на тебе, Господи, я казав: ти єси Бог мій!
#15 Днї мої в руках твоїх; вирятуй мене з рук ворога мого і від гонителїв моїх!
#16 Сьвіти лицем твоїм на слугу твого, спаси мене по милостї твоїй!
#17 Господи, не допусти сорому на мене, бо я призвав тебе на поміч! Побий соромом беззаконних, нехай в пеклї нїміють!
#18 Зацїпи уста брехливі, що в гордостї і зневазї верзять мерзоту проти праведника!
#19 Як велика доброта твоя, що зберіг єси для боящихся тебе, що явив перед синами людськими людям, що вповають на тебе.
#20 Ти сховаєш їх у сховку перед лицем твоїм від заговорів людських; ти сховаєш їх у домівцї від язиків сварливих.
#21 Благословен Господь! Бо чудно явив він на менї милість свою в оборонному містї.
#22 Сказав я, правда, в переляку: Я відлучений від очей твоїх; та все ж таки ти почув голос мого благання, як я взивав до тебе.
#23 Полюбіть Господа, всї його праведні! Вірних сохранить Господь, а сповна відплатить тому, хто живе в гординї.
#24 Будьте сильні і майте в серцї одвагу, ви всї, що вповаєте на Господа.
##32
#1 Давидова пісня про науку людям. Блажен, кому проститься беззаконнє, кому гріх буде покритий.
#2 Щаслив чоловік, котрому не полїчить Господь несправедливість його, в кого нема зради в серцї!
#3 Як я мовчав, нидїли сустави мої від мого зітхання цїлий день.
#4 Бо цїлий день тяготїла на менї рука твоя; соки мої висохли як під лїтню спеку.
#5 Я виявив гріх мій перед тобою, і не покрив несправедливостї моєї. Я сказав: признаюся перед Господом в переступах моїх, а ти, ти простив несправедливість гріха мого.
#6 Тому нехай помолиться до тебе кожний побожний в час, коли мож знайти тебе; річ певна, хоч би прийшла велика повінь — не досягне його.
#7 Ти мій рятунок; спасаєш мене в тїснотї, ти сповняєш мене радостю спасення.
#8 Навчу тебе і вкажу дорогу, по котрій тобі ходити; звернувши очі мої на тебе, дам тобі раду.
#9 Не будьте як кінь, як мул, що розуму не має; наховставши уздою, окрасою їх, мусиш усмирити їх, коли не хочуть ійти за тобою.
#10 Великі болестї для беззаконника; хто ж вповає на Господа, того обгорне милосердє твоє.
#11 Веселїтесь у Господї, і радуйтесь, праведні! ликуйте всї, в кого серце щире!
##33
#1 Радуйтесь, праведні в Господї! Щирим личить сьпівати псальми.
#2 Прославляйте Господа на гуслях; сьпівайте псальми при гарфі десятострунній.
#3 Засьпівайте йому нову пісню! Грайте-вигравайте з веселим відгуком.
#4 Бо праве слово Господнє, і всї дїла його вірні.
#5 Він любить справедливість і правду; земля повна доброти Господа.
#6 Словом Господнїм сотворені небеса, і все войнство їх — подихом уст його.
#7 Він збирає всї морські води до купи, і русла для поводї прокладає.
#8 Нехай боїться Господа вся земля! Перед ним нехай мають страх всї, що жиють на сьвітї!
#9 Бо він сказав, і було так; він звелїв, і сталось.
#10 Господь повертає в нїщо раду народів, він нївечить задуми людські.
#11 Присуд Господнїй тріває вічно, помисли серця його з роду в рід.
#12 Щасливі народи, що зовуть Господа Богом своїм, — народ, що вибрав його собі за власність!
#13 Господь поглядає з неба, він бачить всїх дїтей людських.
#14 З престола дому свого дивиться він на всїх живущих на землї;
#15 Він, що сотворив усї серця їх, що знає всї дїла їх.
#16 Не спасає царя велике військо його, і не визволиться лицарь великою силою своєю.
#17 Марна надїя спастись конем; хоч велика в його сила, не втїкти йому.
#18 Ось бо Господнї очі на тих, що бояться його, на тих, що вповають на милосердє його,
#19 Щоб рятувати душу їх од смертї, і спасти життє під час голоднечі.
#20 Душа наша чекає на Господа; він наша поміч і щит наш.
#21 Ним звеселиться серце наше, бо ми вповали на сьвяте імя його.
#22 Милосердє твоє, Господи, нехай буде над нами, ми бо вповали на тебе.
##34
#1 Псальма Давидова по случаю, як він притворився розумом перед Авімелехом, і той відпустив його, й він вийшов. Благословлю Господа по всяк час, без устанку хвала його буде в устах моїх.
#2 Господом хвалити меться душа моя; почують те смирні і звеселяться.
#3 Звеличайте Господа вкупі зо мною, і вознесїм імя його!
#4 Я шукав Господа, і він озвався до мене, і від всякої журби збавив мене.
#5 Хто вбачає на Господа, розвеселиться, і лице його не осоромиться.
#6 Той бідолашний благав, і Господь почув його, і від всїх напастей вислобонив його.
#7 Ангел Господень чатує кругом боящихся його; і визволяє їх.
#8 Спробуйте і дізнайтесь, що Господь благий; щасливий чоловік той, що вповає на него.
#9 Бійтесь Господа, ви, сьвяті його! Бо не знають недостатку ті, що бояться його.
#10 Левчуки терплять голод і недостаток, але ж ті, що шукають Бога, у всякому добрі не зазнають недостатку.
#11 Прийдїте, сини людські, послухайте мене; навчу вас страху Господнього.
#12 Хто чоловік той, що рад би жити, любить днї, щоб вжиткувати добро?
#13 Держи язик від злого, а уста твої, щоб не говорили зрадливо;
#14 Одвертайсь від злого і твори добро, шукай супокою і дбай про него.
#15 Очі Господнї на праведних, і уші його на молитву їх;
#16 Лице Господнє проти тих, що творять зло, щоб знищити память їх на землї.
#17 Праведні взивають, і Господь чує і збавить їх з усїх тїснот їх.
#18 Господь близько від тих, в кого роздерте серце; і в кого дух розбитий, він спасе його.
#19 Багацько лиха у праведника, та від усього збавить його Господь.
#20 Він хоронить всї костї його, і нї одна з них не переломиться.
#21 Постигне від злого смерть беззаконника, і, хто ненавидїв праведника, зазнає лиха.
#22 Господь спасає душі слуг своїх, і всї, що вповають на него, не дознають лиха.
##35
#1 Давидова. Суди, Господи, тих, що зобіжають мене, побори тих, що йдуть боєм на мене.
#2 Возьми щит і зброю, і стань до помочі менї!
#3 Вийми меча, і загороди дорогу перед напастником моїм; скажи душі моїй: я твоє спасеннє!
#4 Нехай осоромляться ті, що наважили на життє моє; нехай відступлять назад ті, що задумали зло проти мене!
#5 Нехай вони будуть, як полова перед вітром, і ангел Господнїй нехай прожене їх.
#6 Дорога їх нехай буде темна й ховзка, і ангел Господнїй нехай на здогін наступає на них.
#7 Без причини бо заставили тайно сїти свої на мене, без вини викопали яму для душі моєї.
#8 Нехай погибель спогонить його, щоб і не стямивсь, коли, — і сїтка його, котру заставив тайно, нехай зловить його; нехай він впаде до неї на погибель.
#9 А душа моя зрадується в Господї, і звеселиться від його спасення!
#10 Всї костї мої скажуть: Господи! Хто рівня тобі? Тобі, що вирятував бідного від того, хто сильнїйший як він; мізерного і бідолашного від грабителя його!
#11 Встають несправедливі сьвідки, допитують в мене, про що я не знаю.
#12 Добро віддячують менї злом; осиротїла душа моя.
#13 А я, коли вони нездужали, надягав волосїнну плахту, смиряв постом душу і молитва моя верталась до грудї моєї;
#14 Як для друга або брата, так я побивався; як за матїрю падкуючи, так я в журбі хилився.
#15 Коли ж я кульгаю, вони втїшаються, зібравшись; злоріки зібрались проти мене, і я не знав про них; вони озьвірились на мене, і нема їм впину.
#16 Вкупі з мерзенними брехунами скреготали вони зубами.
#17 Господи, як довго будеш придивлятись? Верни душу мою з спустошення їх, від левчуків одинокую мою!
#18 Буду прославляти тебе перед великим збором, величати проміж громадним людом.
#19 Не допусти, щоб втїшались надо мною ті, що ворогують на мене без причини, щоб прижмурювали очі ті, що ненавидять мене безвинно.
#20 Бо не про супокій говорять вони; і проти тихих в країнї зрада в них на думцї.
#21 І проти мене роззявили вони пельки свої, покликуючи: Ого! Ого! видїли очі наші!
#22 Ти бачив, Господи, не мовчи! Господи, будь недалеко від мене!
#23 Встань, і спогадай правду мою, Господи, Боже мій! Явись на правуваннє моє!
#24 Признай менї правду по справедливостї твоїй, Господи, Боже мій! Не дай їм втїшатись надо мною.
#25 Нехай не скажуть в серцї своїм: От, того й ми бажали! Не дай їм сказати: ми його заїли!
#26 Нехай повстидаються і осоромляться всї, хто втїшається з мого нещастя! Нехай окриються ганьбою і соромом ті, що вихваляються проти мене.
#27 Нехай радуються і веселяться ті, що любуються правдою моєю, і най завсїди кажуть: Великий Господь, що любується спокоєм слуги свого.
#28 І язик мій звіщати ме про справедливість твою, про хвалу твою цїлий день.
##36
#1 Проводиреві хора: Псальма слуги Господнього Давида. Переступ беззаконника каже в серцї його: Нема страху Божого перед очима його.
#2 Він бо лестить собі, сам перед собою, коли хто вкаже на його неправду, та що її ненавидїти треба.
#3 Слова уст його беззаконнє і зрада, він перестав обертати розум на добре дїло.
#4 Про беззаконнє промишляє він на постелї своїй, ступає на дорогу недобру; злом він не гидує.
#5 Господи, милість твоя сягає на небеса, вірність твоя під хмари.
#6 Справедливість твоя, як високі гори, суди твої, як глибінь велика; ти, Господи, спасаєш людей і скотину.
#7 Як дорога благість твоя, о Боже, коли дїти людські сховку шукають у тїнї крил твоїх.
#8 Поживляться до сита достатками дому твого, і струями солодощів твоїх напоїш їх.
#9 Бо в тебе жерело життя; в твому сяєві побачимо сьвітло.
#10 Продовжи ласку твою тим, що знають тебе, і справедливість твою над людьми правого серця.
#11 Не дай здогонити мене ногам високогордого, і рука безбожного нехай не прожене мене.
#12 Там упали злочинники, вони провалились, і вже не зможуть встати.
##37
#1 Давидова. Не палай гнївом на злочинників, не завидуй творящим неправду.
#2 Вони бо, як трава, скоро поникнуть, і, як зелене листє, повянуть.
#3 Вповай на Господа, і твори добро; оставай в країнї, і любуйся вірностю;
#4 І радуйся в Господї, то він дасть тобі бажання серця твого.
#5 Відкрий Господеві дорогу твою, і вповай на него, і він допоможе;
#6 І виявить він правоту твою, як сьвітло, і правду твою, як полудне.
#7 Вповай тихим серцем на Господа, і дожидай його! Не запалюйся гнївом на того, кому щаститься дорога, на чоловіка, що лихі задуми свої сповняє!
#8 Відхиляйсь від гнїву, і не досадуй! Не подавайсь гнїву, щоб творити лихо.
#9 Бо лиходїї будуть знищені; хто ж надїється на Господа, ті будуть властенцями землї.
#10 Тілько ще трохи, і не буде беззаконника; і споглянеш на місце його, та й нема його.
#11 Тихі ж люде займуть землю, і будуть радуватись повним супокоєм.
#12 Беззаконник замишляє проти праведника, і зубами своїми скрегоче на него.
#13 Господь сьміється з него, бачить бо, що прийде день його.
#14 Добули беззаконники меча, і натягнули лука свого, щоб повалити мізерного і бідного, порубати ходячих правою дорогою.
#15 Меч їх пройде їм крізь серце їх, і луки їх сокрушаться.
#16 Луччий малий достаток праведника, як наддостатки многих беззаконників.
#17 Бо руки безбожників будуть поломані, а праведника піддержить Господь.
#18 Знає Господь днї тих, що непорочні, і спадьщина їх буде по віки;
#19 Вони не осоромляться в лиху годину, і в день голоднечі вони наситяться.
#20 Бо погинуть беззаконники, і вороги Господа, як товсті ягнята; вони никнуть, никнуть вони, як дим.
#21 Беззаконник пожичає, і не віддає; праведник же щедрий, і дає.
#22 Бо благословенні його унаслїдують землю, а прокляті його будуть винищені.
#23 Господь править ходою чоловіка, і дорога його подобається йому;
#24 Коли часом впаде, не забється, бо Господь піддержує руку його.
#25 Був я молодим і зостарівся, та нїколи не бачив я опущеного праведника, або, щоб рід його просив хлїба.
#26 Цїлий день щедра рука його, і він пожичає, і рід його буде благословенний.
#27 Одхиляйсь від злого і твори добро, і останешся по віки!
#28 Бо Господь любить правду і не покине преподобних; по віки сохранить їх, а знищить рід беззаконних.
#29 Праведні будуть мати землю, і жити на нїй по віки.
#30 З уст праведника виходить премудрість, і язик його говорить правду;
#31 Закон Бога його в серцї його, не спотикнеться нога його, ступаючи.
#32 Беззаконник чигає на праведника, і хоче зігнати його з сьвіту;
#33 Господь не оставить його в руцї його, і не осудить його на судї.
#34 Дожидай Господа і пильнуй дороги його, і він удостоїть тебе мати землю. Коли будуть знищені беззаконники, побачиш її.
#35 Я бачив беззаконника, потужного, що розростався, як не пересаджене зелене дерево;
#36 Та й минувся він, і бач, не було вже його; і я шукав, та й не знайшов його.
#37 Вважай на безвинного і гляди на правдивого; є бо добра доля для чоловіка мирного.
#38 Переступники ж будуть знищені всї до одного, буде загороджена будучність беззаконним людям.
#39 Спасеннє ж праведних від Господа, він сила їх в час тїсноти.
#40 І Господь допоможе їм і спасе їх; він вислобонить їх від беззаконних і сохранить їх, вони бо вповали на него.
##38
#1 Псальма Давидова на спомин. Господи, не картай мене в гнїві твому, не карай у досадї твоїй.
#2 Бо стріли твої прошибли мене, і рука твоя спустилась на мене.
#3 Нема здорового місця на моїм тїлї задля гнїву твого; нема спокою в костях моїх задля гріха мого.
#4 Бо несправедливостї мої спали на голову мою, як тягарь великий, вони затяжкі для мене.
#5 Смердять, гниють рани мої задля нерозуму мого.
#6 Я скорчився, над міру зігнувся; сумуючи, цїлий день похожаю.
#7 Бо стегна мої ранами зовсїм покриті, і нема здорового місця на тїлї моїм.
#8 Я знемігся і занепав надто, я ридаю від жалю серця мого.
#9 Господи, перед тобою все бажаннє моє, і зітханнє моє не є перед тобою закрите.
#10 Серце моє бьється, опустила мене моя сила, і сьвітло очей моїх, вже й його нема в мене.
#11 Мої други й побратими мої оддалеки стали від нужди моєї; і родина моя стоїть оподаль.
#12 А ті, що наважили на життє моє, заставили сїла для мене; і ті, що бажають нещастя мого, говорять, як зробити менї пакість, вони цїлий день про зраду міркують.
#13 Я ж, як глухий, не чую, і як нїмий, що уст своїх не отворить.
#14 Я став, як чоловік, що не чує, в котрого устах нема оправдання.
#15 Бо на тебе, Господи, надїюся; ти даси відповідь, Господи, Боже мій.
#16 Бо я сказав: Ой, щоб вони не втїшались надо мною! Як я спотикнуся, вони величаються проти мене!
#17 Я бо мало що не кульгаю, і біль мій все передо мною.
#18 Бо я виявляю несправедливість мою; я зажурився задля гріха мого.
#19 Мої ж вороги жиють, набрали сили, і багацько їх, що ненавидять мене без причини.
#20 І хто злом оддячує добро, ті проти мене, я бо про добро дбаю.
#21 Не опусти мене, Господи, Боже мій, будь недалеко від мене.
#22 Спіши на поміч менї, Господи, мій спасителю!
##39
#1 Проводиреві хора, Ідутунові, псальма Давидова. Сказав я: Буду пильнувати дороги моєї, щоб не согрішити язиком моїм, забезпечу уста мої, як довго беззаконник передо мною.
#2 Я онїмів в мовчанню; я мовчав про добро, і біль мій заворушився.
#3 Серце в менї загорілось, від думок моїх огонь займився; я сказав язиком моїм:
#4 Вияви, Господи, конець мій і міру днїв моїх, яка вона, щоб я знав, як довге життє менї.
#5 Бач, долонею відміряв єси днї мої, і вік мій, як нїщо, перед тобою; марна постать всякий чоловік, що стоїть на землї.
#6 Як тїнь, ходить чоловік; даремне він побивається; він громадить та й не знає, хто збирати буде.
#7 І чого ж я тепер дожидаю, Господи? Моя надїя на тебе!
#8 Спаси мене від всїх переступів моїх, не віддай мене на глум лихим людям.
#9 Онїмів я, не отвираю уст моїх, бо ти се вчинив єси.
#10 Одверни від мене твою кару! Я пропадаю від замахів руки твоєї.
#11 Коли ти караєш чоловіка за несправедливість, то як павутину розриваєш те, чого йому бажається; оттак, як подих той, всї люде.
#12 Почуй молитву мою, Господи, і вислухай прошеннє моє; не мовчи на мої сльози! Бо я прохожий перед тобою і чужинець, як всї батьки мої.
#13 Дай полекшу, нехай прийду до сили; перше нїм зійду з того сьвіта, і більше не буду!
##40
#1 Проводиреві хора. Псальма Давидова. Терпеливо дожидав я Господа, і він нахилився до мене; вислухав молитву мою.
#2 Він випровадив мене з погибельної пропастї, з болотнистого багна; і поставив ноги мої на скалу, і утвердив кроки мої;
#3 А в уста мої вложив нову пісню, псальму Господеві нашому. Побачать многі, побояться і вповати муть на Господа.
#4 Щаслив чоловік, йому же Господь надїя, і котрий не пристає до гордовитих і тих, що до брехнї прихиляються.
#5 Многі чудеса твої явив єси, Господи, Боже мій, і помисли твої про нас; нїхто не зможе розказати про них. Як би хотїв я звістити і розповісти, то за багацько їх, щоб їх полїчити.
#6 Жертви і приноси тобі не до вподоби; слух приготовив ти для мене: Ти не домагався жертов палення і приносів за гріхи.
#7 Тодї сказав я: Ось я приходжу; в змістї книги написано про мене.
#8 Чинити волю твою, мій Боже, моя радість: і закон твій в глубинї серця мого.
#9 Я звістив про справедливість у великому зборі; уст моїх неспиняв я — Господи, ти про се знаєш!
#10 Не заховав я в серединї мого серця твою справедливість; я розказував про вірність твою і спасеннє твоє, не затаїв доброти і правди твоєї перед великим збором.
#11 Ти, Господи, не відхиляй від мене милосердя твого; милість твоя і правда твоя нехай завсїди стоять на сторожі коло мене!
#12 Лиха без кінця обступили мене, мої несправедливостї постигли мене, що годї переглянути їх; більше їх, як волосся на голові моїй, і серце моє опустило мене.
#13 Нехай буде воля твоя, Господи, спасти мене! Господи поспіши на поміч мою!
#14 Нехай осоромляться і повстидаються всї, що чигають на життє моє, щоб запропастити його; нехай назад повернуться і осоромляться ті, що з мого нещастя втїшаються!
#15 Нехай пропадуть в нагороду за їх сором ті, що до мене кажуть: Ого! Ого!
#16 Нехай радуються і веселяться в тобі всї, що шукають тебе; що люблять спасеннє твоє; нехай все кажуть: Да звеличиться Господь.
#17 Я ж мізерний і бідолашний, Господь дбає за мене. Ти моя поміч і моє спасеннє; Боже мій, не загайся!
##41
#1 Проводиреві хора. Псальма Давидова. Щасливий, хто про вбогих дбає! В день нещастя спасе його Господь.
#2 Господь заступить його і сохранить життє його; він буде на землї щасливий, і ти не віддаси його в руки ворогам зажертим.
#3 Піддержить його Господь на смертному ложі; цїле лїговиско його переміняєш в недузї його.
#4 Я сказав: Господи, змилуйся надо мною! Сцїли душу мою, бо согрішив я проти тебе.
#5 Вороги мої розказують лихі речі проти мене: Коли згине він і пропаде імя його?
#6 Хто прийде побачитись зо мною, той говорить лукаво; таїть зло в серцї, а, вийшовши, говорить.
#7 Між собою виговорюють проти мене всї ненависники мої; видумують зло проти мене:
#8 Прийшов конець його; і як повалився, то вже більш не встане.
#9 Навіть чоловік, що мирно жив зо мною, котрому давав я віру, котрий хлїбом моїм живився, той піднїс пяту проти мене.
#10 Ти ж, Господи, змилуйся надо мною і підійми мене, щоб я відплатив їм!
#11 Що ти вподобав мене, дознаюсь після того, як ворог мій не буде втїшатись надо мною.
#12 Мене ж ти сохраниш задля чистоти моєї, і поставиш мене перед тобою на віки.
#13 Благословен будь, Господи, Боже Ізраїля, від віка до віка! Нехай так буде, амінь!
##42
#1 Проводиреві хора. В науку синам Корея, псальма Давидова. Як жагне ланя води з потока, так багне душа моя до тебе, Боже!
#2 Душа моя жадає Бога, живого Бога; коли ж прийду і явлюся перед лицем Божим?
#3 Сльози мої в день і в ночі хлїбом менї стали; цїлий бо день говорять до мене: Де Бог твій?
#4 Про се згадуючи, виллю передо мною серце моє, як ійшов я серед громади, простував з ними до Божого дому з піснями радостї і хвали — торжествуюча громада.
#5 Чому хиляєшся, душе моя, і затревожилась в мене? Вповай на Бога! Бо я буду ще прославляти його за спасеннє лиця його.
#6 Боже мій, душа моя хиляється в мене; тому спогадав я тебе із землї Йорданської і Гермонської, з гори Мізгар.
#7 Глибінь кличе до глибинї при шумі поводї твоєї; всї филї твої і пруди твої ринули понад мене.
#8 В день явить Господь милість свою, а в ночі буде пісня його від мене, молитва до Бога життя мого.
#9 Скажу до Бога, скелї моєї: Чому забув єси мене? Чому ходжу сумуючи задля ворожої тїсноти?
#10 Наче костї мої торощать, коли вороги мої ругаються з мене, кажучи цїлий день до мене: Де ж твій Бог?
#11 Чого хилишся душе моя, і чого тревожишся в менї? Вповай на Бога! Буду бо ще прославляти його, спасеннє лиця мого й Бога мого.
##43
#1 Суди мене, Боже, і розсуди мою справу проти безсердешного народу! Від чоловіка лукавого і неправдивого визволи мене!
#2 Бо ти єси Бог сили моєї. За що ж ти відкинув мене? Чому ходжу сумуючи задля ворожого гнету?
#3 Пошли сьвітло твоє і правду; вони нехай ведуть мене і заведуть на твою гору сьвятую до чертогів твоїх!
#4 І так прийду я до жертівника Божого, до Бога, що сповняє мене превеликою радостю, і прославлю на гуслях тебе, Боже, мій Боже!
#5 Чого хиляєшся, душе моя, і чого непокоїшся в менї? Вповай на Бога! Буду бо ще прославляти його, котрий є спасеннє лиця мого і Бог мій!
##44
#1 Проводиреві хора: Синам Корея в науку. Боже, ми чули слухами нашими, батьки наші розказували нам про велике дїло, що зробив єси за часів їх, в давні давна.
#2 Ти вигнав народи рукою твоєю, а їх осадив; знищив народи, а їх розмножив.
#3 Не мечем бо своїм вони землю забрали, і не їх рука спасла їх, а твоя правиця і твоє рамя, і сьвітло лиця твого; ти бо вподобав їх.
#4 Ти сам єси царь мій, о Боже; звели спасеннє Якова!
#5 Через тебе побьємо гнобителїв наших; через імя твоє розтопчемо тих, що проти нас встали.
#6 Не вповаю бо на лука мого, і не спасе мене меч мій.
#7 Ти бо спасаєш нас від гнобителїв наших і посоромляєш ненавидників наших.
#8 Богом хвалимося цїлий день, і імя твоє будем прославляти по віки.
#9 А тепер ти нас відкинув і засоромив, і не виступив з військами нашими.
#10 Ти допустив, щоб ми назад ступали перед гонительом, а ненавидники наші щоб нас для себе рабували.
#11 Віддав єси нас, неначе вівцї на жир, і розсипав нас між народи.
#12 Продав єси народ твій без користї, не поставивши за його цїни високої.
#13 Ти віддав нас на погорду сусїдам нашим, на сьміховиско і наругу тим, що кругом нас.
#14 Зробив нас поговоркою між народами, щоб люде хитали головами.
#15 Цїлий день передо мною мій сором, і встид лиця мого покрив мене,
#16 Задля голосу ругателя і хулителя, задля ворога і мстителя.
#17 Се все впало на нас, та ми не забули тебе, і не спроневірились завіту твому.
#18 Не відвернулось серце наше, і не зійшли стопи наші з дороги твоєї;
#19 Хоч ти розтер нас на місцї людожерів, і покрив нас тїнню смертї.
#20 Коли б ми забули імя Бога нашого і простягли руки наші до бога чужого.
#21 То чи не провідав би се Бог? Знає бо він тайни серця.
#22 Але ж задля тебе вбивають нас цїлий день, вважають нас, як овечок на зарізь.
#23 Пробудися! Чого спиш, Господи? Встань, не відкидай нас на віки.
#24 Чого закриваєш лице твоє, забуваєш за горе наше і тїсноту нашу.
#25 Бо душа наша кинута між порохи а черево наше до землї прилипло.
#26 Встань на поміч нам, і спаси нас задля милосердя твого!
##45
#1 Проводиреві хора: під кобзу шестиструнну; для синів Корея в науку; пісня любощів. Із мого серця добре слово ллється. Я кажу: Моя пісня цареві! Язик мій, як тростинка в руцї вправного писаря.
#2 Ти красотою понад синами людськими; люба врода розлилась на губах твоїх; тому благословив тебе Бог по віки.
#3 Привяжи, лицарю, меча твого на поясницї, меча слави твоєї і величия твого.
#4 І в потузї твоїй йди щасливо задля правди і лагідностї і справедливостї; і навчить тебе страшного правиця твоя.
#5 Стріли твої гострі в серце ворогам царя! Від них падають народи під тобою.
#6 Престол твій, Боже, по всї віки, жезло правоти — жезло царства твого.
#7 Ти полюбив справедливість і зненавидїв беззаконнє; для того помазав тебе Бог, твій Бог, миром радостї, понад товаришами твоїми.
#8 Миро, алое і кассія, се все шати твої, що приносять тобі в палатах із слоневої костї, де звеселяють тебе піснями, виграваючи на струнах.
#9 Між твоїми красотами царські дочки; праворуч коло тебе стоїть цариця в золотї Офирському.
#10 Слухай, дочко, і глянь та й прихили ухо твоє, і забудь про нарід твій і дім батька твого!
#11 І буде люба врода твоя цареві; як що він Господь твій, то поклонися йому чесно!
#12 І дочки Тирські, дуки народів, з дарами шукати муть лице твоє.
#13 Преславна там царівна; шати її золотом ткані;
#14 У пишних шатах поведуть її до царя; за нею приведуть до тебе дївиць, другинь її.
#15 Приведуть їх серед найбільшої радостї і веселостї, увійдуть вони в палату царя.
#16 На місцї батьків твоїх будуть сини твої; зробиш їх князями по цїлій землї.
#17 Згадувати му імя твоє всякого часу; тому прославляти муть тебе народи по віки вічні.
##46
#1 Проводиреві хора: для синів Корея: після голосу аламот, пісня. Бог нам прибіжище і сила, поміч скора в нещастях.
#2 Тому не злякаємось, хоч би земля зворушилась і гори захитались серед моря.
#3 Хоч би ревіли і пінились поводї його, гори тряслись від його досади.
#4 Ріка — потоки її звеселяють город Божий, сьвяте місце домівок Найвисшого.
#5 Бог серед него, він не захитається; Бог допоможе йому, як настане ранок.
#6 Заворушились народи, захитались царства; підняв він свій голос — земля розтопилась.
#7 Господь сил небесних з нами, висока твердиня наша Бог Якова.
#8 Прийдїть, гляньте на дїла Господа, які знищення він допустив на землю!
#9 Як смирить брань аж до краю землї, ломить лука, торощить спису, палить огнем колесницї!
#10 Вгамуйтесь і пізнайте, що я Бог! Я вознесуся між народами, вознесуся на землї!
#11 Господь сил небесних з нами, висока твердиня наша Бог Якова.
##47
#1 Проводиреві хора: для синів Корея; псальма. Ви, всї народи, плещіть у долонї! Звеселяйтесь Господеві радісними піснями!
#2 Бо Господь всевишний страшний, великий царь на всю землю.
#3 Він покорив нам людей і народи під ноги наші.
#4 Він вибрав для нас наслїдчину нашу, славу Якова, котрого він полюбив.
#5 Піднїсся Бог серед веселого гукання, Господь серед голосів трубних.
#6 Сьпівайте псальми Богу нашому сьпівайте; сьпівайте цареві нашому, сьпівайте!
#7 Бог бо царь на всю землю; сьпівайте псальми в науку.
#8 Бог править народами; Бог сидить на престолї сьвятостї своєї.
#9 Люде доброї волї між народами зібрались до купи, народ Бога Авраамового; бо щити на землї Божі; вознїсся вельми він.
##48
#1 Пісня, псальма для синів Корея. Великий Господь, достоєн великої слави в городї Бога нашого, на сьвятій горі його.
#2 Стремить у воздух гора Сион, радість землї цїлої, на самій півночі город царя великого!
#3 Бог живе в палатах їх, знають його там, як високу твердиню.
#4 Ось бо зібрались царі; всї вони відступили.
#5 Побачили, тай сторопіли; затрівожились, втїкли, злякавшись.
#6 Обняв їх там страх, злякались, як родюча жінка.
#7 Бурею східною порозбивав єси кораблї Тарзийські.
#8 Як ми почули, так і бачили в городї Господа сил небесних, в городї Бога нашого: Бог укріпить його на віки.
#9 Згадуємо, о Боже, про милосердє твоє, в серединї храму твого.
#10 Як імя твоє, Боже, так і хвала твоя аж по край землї; правиця твоя повна справедливостї.
#11 Нехай веселиться гора Сионська, нехай зрадуються дочки Юди задля судів твоїх, Господи.
#12 Обійдїть кругом Сиона, окружіть його, і полїчіть башти його.
#13 Огляньте добре оком його, перегляньте його палати, щоб ви росказали будучому поколїнню.
#14 Бо той Бог наш — Бог по віки! Він буде проводирем нашим аж до смерти.
##49
#1 Проводиреві хора, для синів Корея, псальма. Слухайте се, всї народи; почуйте всї люде на землї.
#2 Сини людські як і сини мужів — старшин, разом багаті і вбогі.
#3 Уста мої скажуть мудре слово, і думкою серця мого помножу розум.
#4 Прихилю ухо моє до притчі, при гуслях відкрию загадку мою:
#5 Чому б то мусїв я боятись в день лиха, як обгорне мене несправедливість тих, що на здогін за мною,
#6 Котрі вповають на свої достатки, і великостю багацтва свого величаються.
#7 Нїколи не здолїє чоловік спасти брата свого, і не зможе дати викуп за него,
#8 (Бо дороге спасеннє душі їх, і тому мусить понехати на віки.)
#9 Щоб він жив на віки, і не бачив зотлїння.
#10 Бачить бо він, що розумні вмирають, що дурень і безумний разом пропадають, і достатки свої другим лишають.
#11 В них на думцї, що доми їх вічно стоять, і що домівки їх з рода в рід; вони називають країни своїми іменами.
#12 Але ж чоловік, що живе в повазї, не зостанеться; він зрівняється скоту, що на зарізь.
#13 Ся дорога для глупоти їх; а ті, що після них приходять, любуються їх думкою.
#14 Кладуть їх, як овець, в підземну країну, а смерть пасе їх; аж поки вранцї возьмуть верх над ними праведні, і підземна країна пожере постать їх, кожного далеко від домівки його.
#15 Та Бог спасе душу мою з рук підземної країни; він бо прийме мене.
#16 Не лякайся, коли чоловік обогатїє, коли зросте слава дому його.
#17 Бо, вмерши, не возьме нїчого з собою; не піде з ним пиха його до гробу.
#18 Чи він благословив душу свою за життя свого, і будуть люде славити тебе за те, що ти твориш добро собі,
#19 То все таки прийде вона до рідних батьків своїх; нїколи вже не побачать вони сьвітла.
#20 Чоловік, що має повагу, а розуму не має, зрівняється скоту, що на зарізь.
##50
#1 Асафова псальма. Всемогущий Бог, Господь, прорік і кликнув на землю від сходу сонця до його заходу.
#2 Із Сиона звершеної красоти засияв Бог.
#3 Бог наш прийде, і не буде мовчати; перед ним огонь пожираючий, кругом него сильна буря.
#4 Кличе він небо і землю на суд народу свого:
#5 Зберіть менї праведних моїх, що над жертвою приняли завіт мій.
#6 І небеса звіщають справедливість його; Бог бо сам суддя,
#7 Слухай, народе мій, я буду говорити; Ізраїлю, я буду сьвідчити проти тебе! Я Бог, твій Бог!
#8 Не за жертви твої буду тебе докоряти, нї за жертви всепалення; вони все передо мною.
#9 Не прийму телят із дому твого, козлів із отар твоїх.
#10 Бо моя вся зьвірина в дібровах, зьвірє на тисяч горах.
#11 Знаю я усе птаство в горах, та й дичина по полях — моя.
#12 Коли б я зголоднїв, нїчого б казати тобі; бо моя вселенна й достатки її.
#13 Хиба ж їм я мясо биків, і пю кров козлячу?
#14 Жертвуй Богу хвалу, і віддай Всевишньому обіти твої!
#15 І клич мене в день тїсноти; я визволю тебе, і ти прославиш мене.
#16 До грішника ж говорить Бог: Чого ти говориш про устави мої, і носиш в устах твоїх завіт мій?
#17 Ти ж зненавидїв докір, і кинув слова мої позад себе.
#18 Бачив ти злодїя, то й радо приставав до його, і з перелюбниками ти накладав;
#19 Губам твоїм дав ти волю до злого, а язиком твоїм ковав зраду.
#20 Ти сидїв там і виговорював проти брата твого, ти кидав безчесть на сина матері твоєї.
#21 Таке ти творив і я мовчав; ти думав, я рівня тобі. Я покараю тебе, і перед очі твої поставлю гріхи твої.
#22 Зрозумійте ж се, ви, що забули Бога, ато зловлю вас, і нїхто не спасе вас.
#23 Хто жертвує хвалу, прославляє мене, і хто справляє дорогу, тому дам побачити спасеннє Боже.
##51
#1 Проводиреві хора: Давидова псальма, як прийшов до його пророк Натан, після того, як зійшовся з Бет-Сабою. Помилуй мене, Боже, по милостї твоїй, по великому милосердю твому прости переступи мої!
#2 Обмий мене зовсїм від несправедливостї моєї, і очисти мене від гріха мого!
#3 Знаю бо переступи мої, і гріх мій все передо мною.
#4 Перед тобою одним я согрішив, і вчинив те, що є зло, перед очима твоїми; признаюсь в гріхах, щоб ти був оправданий в словах твоїх, і справедливий в судї твоїм.
#5 Ось бо я в беззаконню родився, і в грісї почала мене мати моя.
#6 Ось, ти любиш правду в серцї, і в серединї серця покажеш менї мудрість.
#7 Очисти мене від гріха іссопом, і буду чистий; обмий мене, і буду над снїг білїйший!
#8 Дай менї почути радість і веселість, і зрадїють костї, тобою розбиті.
#9 Одверни лице твоє від гріхів моїх, і прости всї переступи мої!
#10 Сотвори менї, Боже, чисте серце, і віднови в менї духа сильного!
#11 Не відкинь мене від лиця твого, і духа твого сьвятого не відбери від мене.
#12 Приверни менї радість спасення твого, і дух доброї волї нехай покріпить мене!
#13 Покажу беззаконним дороги твої, і грішники вернуться до тебе.
#14 Ізбави мене від крівавої вини, Боже, Боже спасителю мій, і язик мій радісно величати ме твою справедливість.
#15 Господи, відчини уста мої, і губи мої звістять хвалу твою!
#16 Ти бо не любиш жертви, ато принїс би її, жертва всепалення не люба тобі.
#17 Жертва Богу дух сокрушений; серця сокрушеного і смиренного ти не відкидаєш, Боже.
#18 Щасти, Боже, Сиону по благій волї твоїй, здвигни мури Єрусалима!
#19 Тодї будуть тобі любі жертви правди, жертви цїлопалення і приноси; тодї возложать телцїв на жертівник твій.
##52
#1 Проводиреві хора: наука Давидова, як прийшов Доаг Ідумейський, і звістив Саулові, і сказав йому: прийшов Давид в дім Ахімелеха. Чого бо ти, потужний, хвалишся злобою твоєю, надуживаєш милосердє Боже цїлий день!
#2 Пакостї промишляє язик твій, як гострена бритва, готовиш зраду.
#3 Ти любиш зло більше як добро, більше говорити брехню, як правду.
#4 Ти любиш всї імена погибелї, ти язик зрадливий!
#5 Бог знївечить тебе на віки; він вхопить тебе і вирве з домівки, і викоренить з землї живих.
#6 Побачать се праведники і злякаються, вони сьміяти муться над ним:
#7 Ось чоловік, що не шукав в Бога сили своєї, а надїявся на величину багацтва свого, і ледачими вчинками своїми добув сили.
#8 Я ж, мов оливне дерево зелене, в дому Божім; я надїюсь на ласку Божу по віки.
#9 Буду прославляти тебе по віки, ти бо все здїлав; і на імя твоє буду вповати, ти бо благий до праведників твоїх.
##53
#1 Проводиреві хора: на Махалатї, наука Давида. Безумний каже в серцї своїм: Нема Бога! Розвратились і творять огидну неправду; нема там нї одного, хто б добро чинив.
#2 Господь споглянув з неба на дїтей людських, щоб побачити, чи є розумний, що шукає Бога.
#3 Всї одвернулись, всї разом зледащіли; нема там, хто добро творив би, нема нї одного.
#4 Не вже ж не прийдуть до розуму всї, що роблять беззаконнє, що заїдають народ мій, наче б вони хлїб їли? Господа вони не призивають.
#5 Тодї злякались вони, хоч страху не було; Бог бо розсипле костї того, хто став облогом проти тебе. Ти осоромив їх. Бог бо відкинув їх.
#6 Ой, коли б прийшло спасеннє Ізраїлеві із Сиона! Коли Господь поверне народ свій з неволї, возрадується Яков і возвеселиться Ізраїль.
##54
#1 Проводиреві хора: при струнах; наука Давида, коли прийшли Зифеї і сказали Саулові: Чи Давид не сховався між нами? Боже, імям твоїм спаси мене, і силою твоєю допоможи правдї моїй.
#2 Боже, почуй молитву мою, вислухай слова уст моїх!
#3 Бо чужі піднялись на мене, і розбишаки чигають на життє моє; не мають вони в серцї Бога.
#4 Ось, Бог мій помічник; Господь між тими, що піддержують життє моє. Він відверне лихо на ворогів моїх; по правдї твоїй знищи їх!
#5 Радо принесу жертву тобі; прославлю імя твоє, Господи; благе бо є.
#6 Він бо вибавив мене з усякої біди; і на помсту ворогам моїм дивляться очі мої.
##55
#1 Проводиреві хора: при струнах; наука Давидова. Вислухай, Боже, молитву мою, і не ховайся перед моїм моленнєм.
#2 Прихились і вислухай мене! Я блукаю, нарікаючи, й мушу стогнати,
#3 Задля ворожого голосу, задля гнету беззаконника; вони бо громадять лихо на мене, і гнївом запалившись, ворогують на мене.
#4 Серце моє жахалось в мене, і смертний страх обняв мене.
#5 Страх і дрожаннє напали на мене, і жах обняв мене.
#6 І я сказав: Ой, коли б менї крила, як в голубки! Полетїв би я, і відпочив би.
#7 Полинув би я далеко, став би жити в пустинї.
#8 Рад би чим скорше втїчи від вітру буйного, від бучі.
#9 Запропасти їх, Господи, розрубай на двоє язики їх; бо насильства і сварки бачив я в городї.
#10 День і ніч обходять його на мурах його; та в серединї його нещастє і кривда.
#11 Роблять пакостї один одному, гнобленнє і зрада не щезають з їх улицї.
#12 Бо се не ворог, що глузує з мене, ато перетерпів би я; та й не мій се ненавидник, що надо мною виноситься, а то не зважав би я на него;
#13 А ти, чоловіче, рівня менї, мій довірник і мій знакомий,
#14 З котрим ми довірчиво сходились, і до дому Божого вкупі з народом ходили.
#15 Погибіль на них; живцем нехай проваляться під землю, бо пакостї в домівцї їх, в серединї їх.
#16 Кличу до Бога, і Господь спасає мене.
#17 Вечером і вранцї і в полудень мушу стогнати, і він чує мій голос.
#18 Він вибавив душу мою в бою проти мене; було бо їх багацько проти мене.
#19 Почує Бог і покорить їх, він на престолї од віку; нема бо в них поправи, не бояться вони Бога.
#20 Піднїс руки свої на тих, що спокійно з ним жили; він зложив заповіт свій.
#21 Губи його маснїйші, як сметана, а в серцї його війна; гладші слова його над оливу, а вони — обнажені мечі.
#22 Спустись на Господа з твоїм оберемком, і він піддержить тебе; не допустить він нїколи, щоб праведник захитався.
#23 А ти, Боже, провалиш їх в яму погибелї: люде кровожадні і зрадники не дожиють половини віку свого. Я ж буду вповати на тебе.
##56
#1 Проводиреві хора: після „Голубка з далеких дубравин‟; памятна пісня Давидова, як Филистії зловили його в Гетї. Помилуй мене, Боже, бо розлютився на мене чоловік; день в день нападає на мене, і доскуляє менї.
#2 Вороги мої цїлий день лютують; багато бо їх наступає на мене, розбуявшись.
#3 В день страху мого я вповаю на тебе!
#4 Ради Бога хвалити му слово його: на Бога вповаю, не побоюся; що заподїє менї тїло?
#5 Цїлий день зневажають вони слова мої, всї думки їх на зло проти мене.
#6 Збираються, ховаються, мої пяти назирають, бо засїли на душу мою.
#7 Хиба в беззаконню спастись їм? Відкинь, Боже, у гнїві народи!
#8 Блуканнє моє залїчене в тебе. Збери сльози мої в посудину твою; чи не записані вони в тебе?
#9 Тодї відступлять вороги мої, в день, коли я покличу; знаю се, що Бог зо мною.
#10 В Бозї восхвалю слово, в Господї восхвалю слово.
#11 На Бога вповаю, не побоюся; що заподїє менї чоловік?
#12 Зо мною, Боже, обіти слюбовані перед тобою, віддам хвалу тобі.
#13 Ти бо збавив душу мою від смертї. Чи не спасеш і ніг моїх від спотикання, щоб ходити менї перед Богом в сьвітлї життя сього?
##57
#1 Проводиреві хора: „Не пропадеш.‟ Давидова памятна пісня, коли втїкав від Саула до печери. Помилуй мене, Боже, помилуй! Бо до тебе прибігає душа моя, і я сховаюсь під тїнню крил твоїх, поки перейде погибіль.
#2 До Бога Всевишнього кличу, до Бога, що дає менї долю.
#3 Пішли з неба і спаси мене; осороми того, хто наважив на мене. Пішли, Боже, ласку твою і правду.
#4 Душа моя між левами: я лежу між людьми, огнем палающими, між синами людськими, котрих зуби — ратища і стріли, а язик їх меч гострий.
#5 Прослався, Боже, висше неба; по всїй землї слава твоя!
#6 Приготовили сїтку стопам моїм, похилилась душа моя; викопали яму передо мною, самі впали як раз до неї.
#7 Підкріпилось моє серце, Боже, серце моє підкріпилось! Заграю і засьпіваю псальми.
#8 Пробудися, славо моя! Пробудїтесь, гуслі і псалтиря! Розбуджу я зорю ранню.
#9 Буду прославляти тебе, Господи, між людьми; буду сьпівати тобі між народами.
#10 Бо звеличилась милість твоя до небес, і під облаки правда твоя.
#11 Прослався, Боже, висше неба! По всїй землї нехай буде слава твоя!
##58
#1 Проводиреві хора: „Не пропадеш!‟ Давидова памятна пісня. Чи справдї говорить із вас справедливість, коли ви мовчите? Чи по правдї судите ви, сини людські?
#2 Нї, ви творите в серцї несправедливе; насильствами рук ваших торгуєте на землї.
#3 Почавши від матернього лона відступили беззаконники: блукають брехуни, як тілько зродила їх мати.
#4 Отрута в них, як їдь у змиї, як в гадюки глухої, що зачиняє уші свої,
#5 Не слухає голосу знахаря-заклинателя, що добре знає замовляти.
#6 Потрощи, Боже, зуби в пелцї їх, виломи, Господи, левчукам челюсти їх.
#7 Нехай зчезнуть, як вода розлита! Коли пустить стріли свої, нехай йому отупіють!
#8 Нехай будуть йому, як слимак, що лїзе, знемогаючи; бодай би вони, як недорід жіночий, нїколи не бачили сонця!
#9 Перше нїм горшки ваші загріються, нехай вітер рознесе тернину, сьвіжу і горючу!
#10 Зрадїє праведний, бачивши помсту; він скупає ноги свої в крові беззаконних.
#11 І скажуть люде: Є нагорода для праведного; існо, є Бог, що судить на землї.
##59
#1 Проводиреві хора: „Не пропадеш!‟ Памятна пісня Давидова, як Саул післав стерегти дім його, щоб вбити його. Визволь мене від ворогів моїх, мій Боже! Оборони мене від тих, що встали проти мене.
#2 Визволь мене від тих, що роблять беззаконнє, і спаси мене від кровожадних!
#3 Ось бо вони чигають на душу мою; сильні збираються на мене не за переступ мій і не за гріх мій, Господи!
#4 Без вини моєї збігаються і готовляться; встань на поміч менї й поглянь!
#5 Встань, Господи, Боже сил небесних, Боже Ізраїлський, щоб побачити всї ті народи! Не пощади нї одного з тих невірних беззаконників!
#6 Вечером вертають назад, виють, як собаки, і кругом обходять город.
#7 Ось, губами своїми верзяють, мечі в устах їх, бо, думають вони, хто почує?
#8 А ти, Господи, посьмієшся над ними, осоромиш всї народи.
#9 Сило моя! До тебе я обертаюсь, ти бо прибіжище моє.
#10 Бог милосердний на зустріч менї вийде; Бог дасть менї втїху над ворогами моїми.
#11 Не повбивай їх, щоб не забув народ мій! Розсип їх потугою своєю, і притисни їх, Господи, защитнику наш!
#12 За гріхи губ їх, за слова уст їх, нехай спіймаються в гординї своїй, і за проклони і за брехню, котру росказують.
#13 Зроби конець в яростї, зроби конець, щоб їх більш не було, щоб пізнали, що Бог править над родом Якова аж по край землї.
#14 А вечером нехай вертають назад, нехай виють, як собаки, і кругом города ходять.
#15 Нехай шляються за їдою, і неситі ночують.
#16 А я про силу твою буду сьпівати, і вранцї прославляти благость твою; ти бо був великою зашитою моєю, і прибіжищем в день тїсноти моєї.
#17 Тобї, сило моя, буду сьпівати псальми; Бог бо защита моя, Бог помилує мене.
##60
#1 Проводиреві хора: На Шушан-Едут; памятна пісня Давидова, в науку,
#2 як він воював з Сирийцями в Мезопотамії і з Сирийцями Зобанськими, і Йоаб, вернувшись, побив Едоміїв на Соляній долинї, двайцять тисяч люда.
#3 Боже, ти покинув нас, розсипав нас, розгнївившись; приверни нам ласку твою!
#4 Ти потряс землею, і вона порозпадалась; сцїли щелини її, бо вона хитається!
#5 Ти дав народові твому зазнати гіркої долї, напоїв нас вином, забиваючим памороки.
#6 Ти дав прапора боячимся тебе, щоб вони піднялись задля правди.
#7 Щоб спаслись любі твої, борони правицею твоєю і вислухай нас!
#8 Бог сказав у сьвятостї своїй: возрадуюся і роздїлю Сихему, і розміряю долину Сукот.
#9 Мій Галаад, мій Манас, і Ефрем твердиня голови моєї; Юда скептро моє.
#10 Моаб чаша моя вмивальна; на Едому кину сандали мої; Филистемська земле, ликуй передо мною!
#11 Хто проведе мене до города утвердженого, хто проведе мене аж до Едома?
#12 Хиба не ти, Боже, що відкинув нас, хиба не вийдеш, Боже, з нашими військами?
#13 Пішли нам поміч в тїснотї! Марна надїя на людську защиту.
#14 З Богом докажемо силу; і він розтопче гнобителїв наших.
##61
#1 Проводиреві хора: при струнах; Давидова. Почуй Боже просьбу мою, вислухай молитву мою!
#2 З кінця землї взиваю до тебе, бо серце моє ниє; ти виведеш мене на скелю, що за висока для мене.
#3 Ти бо був прибіжище моє, сильна защита від ворога.
#4 Дай менї жити в шатрі твоїм по віки, знайти притулок під покровом крил твоїх.
#5 Бо ти, Боже, вислухав обітницї мої, дав менї наслїддє тих, що бояться імени твого.
#6 Причини, Боже, днї до днїв цареві; лїта його з роду в рід.
#7 Нехай буде він вічно перед лицем Божим. Даруй ласку і правду, щоб стерегли його.
#8 Так прославляти му імя твоє по віки, сповняючи день в день обітницї мої.
##62
#1 Проводиреві хора: про Ідутуна; псальма Давидова. Тілько на Бога вповає тихо душа моя, від него моє спасеннє.
#2 Він тілько моя скеля, моя защита, моя висока твердиня; не захитаюсь нї трохи.
#3 Доки будете нападати на чоловіка? Всї термосите його, як стїну похилившуюся, як той мур надломаний.
#4 Нараджуються вони тілько, як би з висоти звалити його; брехнею вони радїють; устами своїми благословляють, а в серцї своїм проклинають.
#5 На одного Бога вповай, душе моя! Бо на него надїя моя.
#6 Тілько він є моя скеля, моя защита, моя висока твердиня; я не захитаюсь.
#7 В Бозї моє спасеннє і моя слава; сильна моя скеля, моє прибіжище в Бозї.
#8 Вповай, народе, на него по всякий час! Виливайте перед ним серця ваші!
#9 Сама марнота сини людські, сама брехня, сини чоловічі; на терезах вони йдуть у гору скорше, як пара
#10 Не вповайте на здирство, і не надїйтесь марно на грабіж! Коли росте багацтво, не прилягайте до него серцем вашим!
#11 Раз сказав Бог, двічі чув я се, що сила в Бога.
#12 І в тебе, Господи, милість; ти бо даєш кожному по заслузї його.
##63
#1 Давидова псальма про те, як він був у пустинї Юдейській. Боже, ти єси Бог мій! Тебе шукаю пильно! Жадає тебе душа моя, за тобою прагне тїло моє у землї висохлій, прагнущій, безводній,
#2 Щоб бачити силу твою і славу твою, як видїв тебе в сьвятинї.
#3 Милість бо твоя над життє лучша; уста мої прославляти муть тебе.
#4 Так, буду тебе хвалити, поки життя мого, руки мої підносити в імя твоє.
#5 Як шпігом і товщею, насититься душа моя, і радісним голосом хвалити муть тебе уста мої.
#6 Як згадаю тебе на моїй постелї, розмишляю про тебе у всї доби ночі.
#7 Бо ти прийшов до помочі менї, і я буду радуватись в тїнї крил твоїх.
#8 Душа моя йде слїдом за тобою, правиця твоя піддержує мене.
#9 Ті ж, що чигають на життє моє, щоб знищити його, пійдуть у пропастї підземні.
#10 Поразить їх сила меча, вони будуть здобичею гиєн.
#11 А царь возвеселиться в Бозї; хвалити меться всякий, хто кленеться ним; позатикає бо пельки брехунам.
##64
#1 Проводиреві хора: псальма Давидова. Почуй, Боже, голос падкування мого! Від страху ворога защити життє моє!
#2 Захисти мене від тайних змовин злочинників, від збіговиска тих, що творять беззаконнє!
#3 Котрі вигострили, як меча, язик свій, приготовили, як стрілу, гірке слово.
#4 Щоб із закутка стріляти на безвинного; нечайно стріляють на него, і не бояться.
#5 Додають собі охоти до злого; радяться, як тайно заставити сїла; вони кажуть: Хто бачити ме їх?
#6 Видумують лиха: Ми приготовили, що задумали; заховали тайну глибоко в серцї.
#7 Але ж Бог стрілить на них; нараз — стріла, і бачать вони рани свої.
#8 І язик їх зробить заколот між ними; хто погляне на них, похитає головою.
#9 І побояться люде, звістять про дїла Божі, пізнають дїло рук його.
#10 Праведний зрадується в Господї, і буде вповати на него, і будуть хвалитись всї праві серцем.
##65
#1 Проводиреві хора; псальма Давидова, пісня. Мовчки дожидає тебе, Боже, хвала на Сионї, і сповняться обітницї тобі.
#2 Ти слухаєш молитву нашу; до тебе прийде всяке тїло.
#3 Несправедливостї подужали мене; наші провини, ти простиш їх.
#4 Щасливий, кого ти вибереш і даси йому приблизитись: він жити ме у дворах твоїх. Наситимось добром дому твого, сьвятощами храму твого.
#5 Дивні речі промовиш до нас у справедливостї, Боже, спасителю наш, ти надїя всїх кінцїв землї і далекого моря!
#6 Ти, що утвердив гори силою своєю, підперезавшись потугою,
#7 Котрий тихомирить бурханнє моря, ревучі його филї і заверюху народів.
#8 Перед дивами твоїми лякаються народи на всїх кінцях землї; ти звеселяєш країну сходу і заходу.
#9 Ти дбаєш про землю, і даєш їй достатку: щедриш її великим багацтвом: Божий потік повний води. Ти приготовляєш для неї хлїб, що даєш рости йому.
#10 Ти наповаєш борозни її, рівняєш скиби її, мякчиш їх дощами, благословиш ростину її.
#11 Ти увінчав рік добротою твоєю, і слїди твої повні товщі.
#12 Ростуть буйно левади в пустинї, радостю вкриваються узгіря.
#13 Луги покриваються стадами, а долини поростають житом; все торжествує, все сьпіває.
##66
#1 Проводиреві хора: пісня, псальма. Воскликнїте Господеві, всї на землї!
#2 Сьпівайте славу імені його, звеличіть хвалу його!
#3 Кажіть Богові: як страшні дїла твої! Задля великої сили твоєї піддаються тобі вороги твої, піддобруючись.
#4 Цїла земля поклониться тобі, і сьпівати ме псальми; вона сьпівати ме імені твому.
#5 Прийдїть і погляньте на дїла Божі! Страшний він в дїлах проти синів людських.
#6 Він обернув море в сушу, пішки перейшли вони ріку; там ми радувались о нїм.
#7 Він царює потугою своєю на віки; очі його споглядають на народи: Щоб не збунтувались ворохобники!
#8 Прославляйте, народи, Бога нашого, і голосїть хвалу його!
#9 Він дав життє душі нашій і не допустив, щоб похитнулись ноги наші.
#10 Ти спробував нас, Боже, ти перетопив нас, як срібло перетоплюється.
#11 Ти завів нас у сїти, завдав нам тяжкі оберемки на плечі наші.
#12 Ти допустив, щоб люде насїли нам на шию; ми перейшли вогонь і воду; да ти вивів нас на чисте поле.
#13 Увійду я в дім твій з жертвами цїлопалення, віддам тобі обітницї мої,
#14 Що уста мої слюбували, і губи мої обіцяли в тїснотї моїй.
#15 Як жертву всепалення, принесу тобі тучних баранів з кадилом; пожертвую воли вкупі з козлами.
#16 Прийдїть, послухайте, всї, що боїтесь Бога, і я роскажу, що він вдїяв душі моїй.
#17 До него взивав я устами моїми, і величав язиком моїм.
#18 Коли б я бачив в серцї моїм беззаконнє, то Бог не почув би мене.
#19 Та Бог почув, він зглянувся на голос молитви моєї.
#20 Благословен Бог, котрий не відкинув молитву мою, і не одвернув милосердє своє від мене.
##67
#1 Проводиреві хора; при струнах; псальма, пісня. Нехай милує нас Бог і благословить, нехай засьвітить лице його над нами!
#2 Щоб пізнали на землї дорогу твою, між усїма народами твоє спасеннє.
#3 Нехай славлять народи тебе, Боже! Нехай прославляють тебе всї народи!
#4 Нехай радуються і веселяться племена; ти бо будеш правотою судити народи, і роди на землї — ти поведеш їх.
#5 Нехай славлять народи тебе, Боже, нехай прославляють тебе всї народи!
#6 Земля дає плоди свої; Бог, наш Бог, благословити ме нас.
#7 Бог буде благословити нас, і цїла земля від краю до краю буде благовіти перед ним.
##68
#1 Проводиреві хора: Давидова псальма, пісня. Нехай встане Бог! Щоб розсипались вороги його, і розбіглись перед ним ненавидники його!
#2 Як дим щезає, нехай вони так щезнуть; як віск топиться від огню, нехай так погибнуть грішники від лиця Божого.
#3 А праведники нехай звеселяться, нехай возрадуються перед лицем Божим, і торжествують в радостї.
#4 Сьпівайте Богу, величайте імя його! Зробіть дорогу тому, хто проходить крізь пустинї — Господь імя його — і радуйтесь перед ним!
#5 Батько сиротам і суддя вдовам Бог у сьвятому домі своїм.
#6 Одиноким дає Бог жити вкупі в одній домівцї, закованих виводить на волю до щастя; ворохобникам же дає місце в пустинї.
#7 Боже! Як ійшов ти поперед твого народу, як переходив пустиню,
#8 Тремтїла земля — і небеса клянули перед Богом — сам Синай перед Богом, Богом Ізраїля.
#9 Дав линути животворному дощеві, о Боже; ти кріпив наслїддє твоє, коли воно томилось.
#10 Племя твоє осїло там; в добротї твоїй, Боже, приготовляв ти для бідного.
#11 Господь прорік слово, і було вістовниць велика сила.
#12 Царі з військами втїкали, вони втїкали, а хто обняв домівку, паював здобич.
#13 Коли ви й впокоїтесь по вівчарнях, то маєте бути, як крила голубки, сріблом покриті, котрих пірє золотом сяє.
#14 Як Всемогущий розсипав царів на землї, побілїла, як снїг, на Цальмонї.
#15 Гора Базанська, гора Божа, щоглами багата гора Базанська.
#16 Чого ви, гори-бескиди, споглядаєте завидно на гору, котру взяв Бог на домівку для себе? Господь жити ме там по віки.
#17 Колесниця Божа двічі десять тисяч, тисячі і знов тисячі; Господь між ними — Господь живущий у сьвятинї Синая.
#18 Вийшов єси на гору, ти забрав в неволю бранцїв; приняв дари для людей, і навіть для противних твоїй волї, щоб Господь Бог мав оселю.
#19 Благословен Господь! День в день щедрить нам Бог нашого спасення.
#20 Бог наш, Бог спасення, і в руках Господа Бога збавленнє від смертї.
#21 Річ певня, що Бог розтрощить голову ворога свого, косматий лоб того, хто закостенїв в гріхах своїх.
#22 Господь сказав: Приверну їх із Базан-гори, приверну з безоднї моря,
#23 Щоб ти полоскав ноги твої в крові, а для язиків собак твоїх була з ворогів частина їх.
#24 І бачили вони твій похід, Боже, похід мого Бога, мого царя, у сьвятиню.
#25 Поперед ійшли люде, що сьпівали; за ними ті; що на струнах вигравали, кругом їх дївчата тимпанами брязчали.
#26 На зборах прославляйте Бога, Господа, ви потомки Ізраїля!
#27 Ось вони, Бенямин, наймолодший, їх владика; князї Юдині, їх полки, князї Завулонові, князї Нефталимові.
#28 Звелїв наперед Бог силу твою. Укріпи, Боже, те, що дав єси нам!
#29 Ради храму твого в Єрусалимі царі принесуть дари тобі.
#30 Вгамуй зьвіра-дикуна, стадо бугаїв з ялівками народів: кожний з них підбиває людей брилою срібла. Розсип народи, що війни бажають!
#31 Прийдуть можні з Египту; Етиопія скоро простягне руки свої до Бога.
#32 Царства земні! Сьпівайте Богу, прославляйте Господа,
#33 Котрий сидить на небесах, небесах одвічних; ось він гремить голосом своїм, голосом сильним.
#34 Воздайте славу Богові! Величиє його над Ізраїлем і потуга його над хмарами.
#35 Дивен Бог в сьвятинї своїй, Бог Ізраїля; він дає народові силу й потугу. Благословен Бог!
##69
#1 Проводиреві хора: На Шошанїм. Давидова. Спаси мене, Боже, бо повідь займає душу мою!
#2 Загруз я в глибокому болотї і нема в йому дна; попав на глибину, і бистрінь заливає мене.
#3 Я знемігся від поклику, гортань моя висохла; втомились очі мої, визираючи Бога мого.
#4 Більше ненавидящих мене безвинно, як волосся на голові в мене; потужні мої губителї, що без причини ворогують на мене; чого я не загарбав, те мусїв я дати.
#5 Ти, Боже знаєш мій нерозум, і провини мої не закриті перед тобою.
#6 Не дай же через мене осоромитись тим, що вповають на тебе, Господи, Боже сил небесних! Не дай осоромитись через мене тим, що шукають тебе, Боже Ізраїля!
#7 Бо за тебе терплю зневагу, і сором покрив лице моє!
#8 Чужим став я братам моїм, і чужинцем синам матері моєї.
#9 Бо ревність для дому твого ізсушила мене, і зневага тих, що тебе зневажають, впала на мене.
#10 Коли я плакав і душа віддалась посту, то й те було менї в наругу.
#11 Надїв я волосїнницю, і стався їм приповідкою.
#12 Сидячі у воротах мають помовку про мене; складають піснї на підпитку.
#13 Я ж, Господи, — молитва моя до тебе, в час благоволення твого. Боже, по великостї милосердя твого вислухай мене, по правдї спасення твого!
#14 Витягни мене з болота, не дай менї потонути! Дай менї вирятуватись від ненавидників моїх, і з глибинї вод.
#15 Бистрінь водяна нехай не затопить мене, і глибінь не проковтне мене, й яма роззявлена нехай не затулить челюстей своїх.
#16 Вислухай мене, Господи, велика бо твоя милість; поглянь на мене по великостї милосердя твого.
#17 І не одвертай лиця твого від слуги твого, я бо в тїснотї; вислухай мене скоро!
#18 Приближися до душі моєї, вирятуй її; спаси її задля ворогів моїх!
#19 Ти знаєш мою наругу, і зневагу мою, і сором мій; всї гнобителї мої перед тобою.
#20 Від наруги серце мов розбилось, я став вельми нужденний; ждав я милосердя, не дождався, і потїшителїв, та не знайшов нїкого.
#21 До страви моєї вкинули вони жовч, а прагнущого оцтом мене напували.
#22 Стіл їх нехай буде сїттю перед ними, і що на благо людям, нехай на петлю їм обернеться.
#23 Нехай в очах їм почорнїє, щоб не бачили сьвіта, і литки їх нехай їм завсїди трясуться.
#24 Висип на них ярость твою, і поломя гнїву твого нехай обгорне їх!
#25 Спустошеннє нехай спаде на оселю їх; в наметах їх щоб не осталось нї одного живого!
#26 Вони бо знущаються над тим, кого ти покарав, втїшаються болями ранених твоїх.
#27 Полїчи їм неправду їх до неправди, і не дай їм увійти в правду твою.
#28 Нехай вичеркнуться з книги живих, і не будуть записані вкупі з праведними!
#29 Я ж бідний і горе менї; спасеннє твоє, Боже, нехай вислобонить мене!
#30 Буду прославляти імя Боже піснями, величати його хвалою.
#31 Буде се любійше Господеві над бики, над теля рогате з росколеними ратицями.
#32 Побачать впокорені, вони звеселяться; ви, що шукаєте Бога, нехай оживе серце ваше!
#33 Господь бо слухає бідних, і не одвертаєсь від попавших в неволю.
#34 Да восхвалять його небеса і земля, моря і все, що там живе-кишить.
#35 Бог бо спасе Сиона, і збудує городи Юдейські; і мати муть там оселю і займаньщину.
#36 І потомство слуг його мати ме наслїддє; і хто любить імя його, жити ме там.
##70
#1 Проводиреві хора; Давидова, на спомин. Поспіши, Боже, спаси мене, Господи, прийди на поміч менї!
#2 Нехай осоромляться і повстидаються всї, що на життє моє чигають! Нехай назад кинуться і осоромляться ті, що втїшаються з мого нещастя!
#3 Нехай повернуться назад, в нагороду за свій сором, ті, що кажуть: Ого! Ого!
#4 Нехай радуються і веселяться в тобі всї, що шукають тебе! А ті, що люблять спасеннє твоє, нехай кажуть: Бог великий!
#5 Я ж мізерний і бідний; Боже, поспіши до мене! Ти моя поміч і моє спасеннє; Господи, не загайся!
##71
#1 На тебе, Господи, вповаю, нехай не повстидаюсь по віки.
#2 По справедливостї твоїй вислобони мене і спаси мене! Прихили до мене ухо твоє і спаси мене!
#3 Будь менї скеля на домівку, де б менї мож було завсїди ходити! Ти звелїв спасти мене, ти бо єси моя скеля і моя твердиня.
#4 Боже мій, спаси мене з рук беззаконника, з рук неправедника і гнобителя!
#5 Ти бо єси моя надїя, Господи Боже! Моє впованнє від молодого віку мого.
#6 Почавши від лона матернього, я на тебе покладався; від внутра матернього ти стережеш мене; тебе в піснях моїх все прославляю.
#7 Многим людям чудовищем я здавався; але ти сильна моя защита.
#8 Уста мої повні хвали твоєї, слави твоєї цїлий день.
#9 Не відкинь мене у старостї; коли знеможу силою, не опусти мене!
#10 Мої бо вороги змовляються на мене, і ті, що чигають на мене, нараджуються.
#11 І вони кажуть: Бог опустив його; гонїть за ним, і зловіть його, нема бо йому спасителя.
#12 Боже, будь не далеко від мене, поспіши менї на поміч!
#13 Нехай осоромляться, нехай щезнуть ті, що проти душі моєї встали! Нехай покриє сором і безчестє тих, що нещастя для мене бажають!
#14 Я ж буду все на тебе вповати, і хвалу твою ширити.
#15 Уста мої будуть звіщати справедливість твою, цїлий день твоє спасеннє; я бо не знаю їм лїку.
#16 Буду ступати силою Господа Бога, буду згадувати твою справедливість, твою тілько.
#17 Боже! Ти вчив мене з малку; і досї я проповідував чудеса твої.
#18 І до старостї, до пізної старостї, не опусти мене, Боже, поки не возвіщу рамя твоє будущому роду; всїм, що прийдуть, потугу твою!
#19 І твоя справедливість, Боже, надто велика, ти Боже, що вчинив єси дїла великі, хто рівня тобі?
#20 Ти, що дав нам зазнати богацько біди і лиха, ти знов даєш нам життє, і добуваєш нас із пропастей землї.
#21 Побільши потугу мою, обернись і потїши мене.
#22 І я буду на псалтирі прославляти тебе, правду твою, мій Боже! Буду псальмувати при гуслях тобі, Сьвятий Ізраїля!
#23 Радуються уста мої, сьпіваючи псальми тобі, і душа моя, котру ти збавив єси;
#24 І язик мій звіщати ме всякий день справедливість твою; ти бо допустив сором і встид на тих, що лиха менї бажали.
##72
#1 Про Соломона. Боже! Суд твій дай цареві, і справедливість синові царя.
#2 Нехай судить народ твій по справедливостї, і бідних твоїх по правдї.
#3 Гори і підгіря давати муть блага людям, як буде справедливість.
#4 Нехай він судить правду пригнобленим людям; нехай спасає дїтей бідолашного, а гнобителя нехай він розтопче.
#5 Будуть боятись тебе з роду в рід, як довго сонця і місяця стане.
#6 Він зійде, як дощ на скошену луку, як злива, наповаюча землю.
#7 В днї його зацвите праведник, і буде достаток спокою, аж поки місяця не стане.
#8 І буде він царювати від моря до моря, і від ріки аж по краї землї.
#9 Перед ним схиляться жителї пустинї, і вороги його будуть цїлувати землю;
#10 Царі Тарзийські, і з островів, принесуть дарунки, заплатять данину царі Шеви і Севи.
#11 Перед ним поклоняться всї царі, йому служити муть всї народи.
#12 Він бо спасе бідного, що о поміч кличе, і пригнобленого, що жадного помічника не має.
#13 Він змилосердуєсь над мізерним і бідним, і спасе душі бідних.
#14 Від гнету і насилля вибавить їх душі, і кров їх буде дорога перед його очима.
#15 І буде він жити, і давати муть йому золото із Шеви; і будуть завсїди за його молитись, і що дня його благословити.
#16 Будуть достатки збіжа на землї, на гірських верховинах; як Ливанські лїси, так зашумить колос; і зацвитуть люде в городах, як зїлля на землї.
#17 Імя його вічне; доки сонця стане, буде імя його; в йому будуть один одного благословити: всї народи будуть прославляти його.
#18 Благословен Господь Бог, Бог Ізраїля, що творить чудеса сам один тілько!
#19 І благословенне імя його по віки! І наповниться цїла земля славою його! Амінь, нехай так буде, Амінь!
#20 Конець молитвам Давида, сина Ессейового.
##73
#1 Псальма Асафова. Що за благий Бог для Ізраїля, для чистих серцем!
#2 А я — мало що ноги мої не зійшли з дороги; мало що не поховзлись стопи мої.
#3 Бо я завидував бутним людям, бачивши щасливу долю беззаконних.
#4 Вони бо не знають горя до самої смертї, і тїло їх добре згодоване.
#5 Не зазнають нужди людської, і не бідують, як люде.
#6 Тому бута — намисто їх, а насильства — одежа їх.
#7 Од жиру викотило їм очі, серце їх переповнене забагами.
#8 Кепкують і злобно говорять про тїсноту; з висока вони гордують.
#9 Підносять уста свої до неба, а язиком проходять землю.
#10 Тому збігаються сюди люде його, і дають їм води достатком.
#11 А вони кажуть: Чи знає Бог? Чи є знаттє у Всевишнього?
#12 Ось там беззаконники, а нема в них журби нїякої; здобувають собі багацтва.
#13 Даремне дбав я про чистоту серця, вмивав руки мої в невинностї,
#14 Що дня приймаючи гірку муку, і що ранку мою кару.
#15 Коли б я сказав: буду ж і я так говорити, то я б спроневірився родові синів твоїх.
#16 І став я думати-гадати, щоб ті речі збагнути; трудна була се для мене праця.
#17 Аж увійшов я в сьвятиню Божу, і там зрозумів я долю їх.
#18 На ховзьких місцях ставиш їх, провалюєш їх в погибіль.
#19 Як притьмом знищені вони! Конець їм; пропали вони від страшного лютування.
#20 Як сновида пробудившийся, так ти, Господи, вставши, будеш зневажати образ їх.
#21 Як серце моє кипіло, і в серединї пекло мене,
#22 То стуманїв я і не знав нїчого; став я скотом перед тобою.
#23 Та при тобі я зостався: ти взяв мене за праву руку.
#24 Радою твоєю будеш мене вести, і приймеш мене в славу.
#25 Кого маю в небі? І крім тебе нема для мене втїхи на землї.
#26 Як зотлїє тїло моє і серце моє, то скеля серця мого й доля моя — Бог по віки.
#27 Бо ось, погибнуть всї, що віддалились від тебе; ти нищиш усїх, що, спроневірившись, відхиляються від тебе.
#28 Менї ж благо приблизитись до Бога; я покладаю надїю на Господа Бога, щоб проповідувати всї дїла твої.
##74
#1 Наука Асафова. Для чого відкинув єси нас, Боже, на віки, палає гнїв твій на стадо пасовиска твого?
#2 Спогадай твою громаду, що зєднав її оддавна, — ізбавив, як твоє наслїддє, тую гору Сион, на котрій ти осївся!
#3 Зверни стопи твої до недавньої руїни! Все у сьвятинї зруйнував ворог.
#4 Рикають вороги твої серед зборів твоїх; поставили знаки свої як знамена.
#5 Вони, як той, що сокирою замахнув в гущавинї лїса,
#6 І тепер вони топором і молотами розбивають різьбу його.
#7 З пожаром пустили сьвятиню твою, осквернили дім імені твого.
#8 Сказали в серцї своїм: Нуте, винищимо їх до ноги! — Пустили з димом всї Божі собори на землї.
#9 Знамен наших ми не бачимо: нема більш пророка, й нема між нами, хто б знав, доки так буде.
#10 Доки, Боже, буде ругатись гнобитель? Чи вічно буде ворог зневажати імя твоє?
#11 Чому здержуєш руку твою і правицю твою? Із лона твого допусти конець!
#12 Бог царь мій з поконвіку, що дає спасеннє на землї.
#13 Ти роздїлив море силою твоєю, розбив голови змиїв морських.
#14 Ти потрощив голову левіятана, дав його на поживу людям в пустинї.
#15 Ти вітворив жерела і потоки; ти висушив прудисті ріки.
#16 І день твій і ніч твоя; ти сотворив сьвітло і сонце.
#17 Ти утвердив всї гряницї землї; ти постановив лїто і зиму.
#18 Спогадай се: ворог поругав Господа, а народ безумний зневажив імя твоє.
#19 Не попусти зьвірюцї душу горлицї твоєї, не забудь на віки громаду нужденних твоїх.
#20 Спогадай завіт! Бо темні закутки землї наповнились домівками насильства.
#21 Нехай не вернеться з соромом пригноблений! Нужденний і бідний нехай возхвалять імя твоє.
#22 Встань, Боже, суди справу твою! Спогадай щоденне руганнє беззаконного!
#23 Не забудь крику ворогів твоїх! Буяннє тих, що проти тебе встали, не має кінця.
##75
#1 Проводиреві хора: „Не запропасти‟; псальма Асафова, пісня. Славимо тебе, Боже, прославляємо; і близько імя твоє, чудеса твої про се звіщають.
#2 Як виберу годину, судити му по правдї.
#3 Розступилась земля і хто жиє на нїй; я утвердив стовпи її.
#4 Я сказав до бутних: Покиньте буту, — до беззаконних, — не підносїть рога!
#5 Не підносїть високо рога, не говоріть, витягнувши безсоромно шию!
#6 Тому, що не зі сходу, нї з заходу, і не з полудня прийде возвишеннє.
#7 Бог бо суддя; того принизить, а того високо поставить.
#8 Бо в руцї Господа чаша, вона піниться від вина, повна вина заправленого, і він наливає з неї; гущу його мусять вихлептати всї беззаконники землї.
#9 А я звіщати му по віки; буду сьпівати псальми Богові Якова.
#10 І позбиваю всї роги беззаконних; вознесуться роги праведних.
##76
#1 Проводиреві хора; при струнах; псальма Асафова, пісня. Відомий Бог в Юдеї, велике імя його в Ізраїлї,
#2 І в Салемі оселя його, а дім його на Сионї.
#3 Там переломив він блискавки-стріли лука, щит, меч і війну.
#4 Ти величнїй, ти сияєш краще над хижі гори.
#5 Одважні серцем здобичею стали; обняв їх сон; і нїхто із сміляків не знайшов рук своїх.
#6 Від погрому твого, Боже Якова, напав твердий сон коня і колесницю.
#7 Ти страшенний, і хто устоїть перед тобою, як гнїв твій запалає.
#8 Ти дав почути суд твій з неба; земля, злякавшись, занїміла,
#9 Як Бог встав на суд, щоб спасти всїх покірних на землї.
#10 Бо гнїв людський прославить тебе; останком гнїву підпережешся.
#11 Робіть і сповняйте обітницї Господеві, Богу вашому; нехай принесуть дари свої страшенному всї, що кругом него.
#12 Він відбере духа князям, він страшенний для царів землї.
##77
#1 Проводиреві хора: під Едутун; псальма Асафова. Голос мій до Бога, я буду взивати; мій голос до Бога, і він вислухає мене.
#2 В день тїсноти моєї шукав я Господа; простирав в ночі руки мої без устанку; душа моя марно шукала одради.
#3 Спогадав я Господа, і застогнав: став я думати, і знемігся духом.
#4 Ти держав повійки очей моїх; я стревожився і відняло менї мову.
#5 Спогадав я днї давні, лїта віків минувших.
#6 Згадав в ночі піснї мої; думав-гадав я в серцї моїм, і дух мій допитувався:
#7 Чи по віки відкине Господь, і не явить більше ласки своєї?
#8 Хиба на завсїди конець добротї його? Скіньчились слова з роду в рід?
#9 Чи забув Бог милосердуватись? Хиба він зачинив в гнїві милосердє своє?
#10 Тодї сказав я: Нездужаю. Згадаю про лїта правицї Всевишнього,
#11 Про дїла Господа; про чудеса днедавні згадаю;
#12 Буду думати-гадати про всї дїла твої, розмишляти о дїяннях твоїх.
#13 Боже! Дорога твоя у сьвятинї; хто такий Бог великий, як ти, Боже?
#14 Ти Бог той, що чудеса творить, ти явив між народами силу твою.
#15 Ізбавив народ твій рамям твоїм, синів Якова й Йосифа.
#16 Тебе побачили води, Боже, води побачили тебе і — злякались; безоднї здрігнулись.
#17 Линуло з хмар водою; од тучі роздався голос, і стріли твої миготїли.
#18 З вихром розносився голос грому твого, блискавки осьвічували круг земний; земля задрожала і задуднїла.
#19 Через море веде дорога твоя й стежки твої, через великі води, і тропи твої невідомі.
#20 Ти провадив народ твій як стадо, рукою Мойсея і Аарона.
##78
#1 Наука Асафа. Слухай, народе мій, науки моєї! Прихилїть ухо ваше до слів уст моїх!
#2 Вітворю уста до приповістї, роскажу загадки з перед віків давних;
#3 Про котрих ми чули і знаємо, і що їх розсказували нам батьки наші.
#4 Не втаїмо перед синами їх, будучим родам, звіщаючи хвалу Господа, і його потугу, і чудеса, котрі він сотворив.
#5 Він бо поставив сьвідченнє своє в Якові, і положив закон в Ізраїлї, заповідаючи батькам нашим, щоб синам своїм переказали.
#6 Щоб знав їх рід будучий, сини, що народитись мають, щоб і вони встали і синам своїм росказали,
#7 Щоб на Бога вповали, і про дїла Божі не забували, і заповідї його сповняли,
#8 І не були, як батьки їх, рід непокірний і ворохобливий, рід, що не статкував серцем, котрого дух не був вірний Богу.
#9 Сини Ефремові, оружні сагайдачні, кинулись назад в день бою.
#10 Не сповнили завіту Божого, і не схотїли ходити в законї його.
#11 Забули дїла його і чудеса його, котрі явив їм.
#12 Він сотворив чудеса перед батьками їх, в землї Египецькій, на полї Зоан.
#13 Він роздїлив море, і дав їм перейти, звелївши водам загатою, як ті вали, стояти.
#14 І провадив їх в день під хмарою, і цїлу ніч при сьвітлї огня.
#15 Пробивав скелю в пустинї, і щедро, як з глибинї, напував їх.
#16 Велїв потокам із скелї плисти, і водї річками збігати.
#17 Вони ж не покидали проти його грішити, і Всевишнього в пустинї гнївити.
#18 І скушали Бога в серцях своїх, просячи поживи для похотї своєї.
#19 І говорили вони проти Бога, кажучи: Чи може Бог приготовити стіл у пустинї?
#20 Бач, скелю пробив він, і бризнула вода, і заклекотїли потоки; чи зможе він дати хлїба? Або чи дасть мяса народові свому?
#21 Тим то, як почув Господь, розгнївився і поломя запалало проти синів Якова, і гнїв піднявся проти Ізраїля.
#22 Бо не вірили вони Богові, і не вповали на спасеннє його.
#23 А все ж таки повелїв він в горі хмарам, і відчинив двері небесні,
#24 І велївши, щоб падала манна на поживу їм, дав їм хлїба небесного.
#25 Хлїбом сильних живився чоловік, страви післав їм подостатком.
#26 Післав від сходу вітра з неба, і силою своєю пригнав вітра з полудня.
#27 І велїв, щоб падало мясо між них, як порошня, і птаство піряте, як пісок морський,
#28 І велїв падати серед табору їх, кругом домівок їх.
#29 І їли до сита дуже, і доставив їм, чого забаглося.
#30 Та ще не одвернулись від забаганок своїх, ще була страва їх в губах їх,
#31 Як піднявся гнїв Бога на них, і став він губити зміж сильних їх, і повалив вибраних Ізраїлевих.
#32 Та ще й тодї вони грішити не переставали, і в чудеса його не вірували.
#33 І дав їм коротати днї свої в марнотї, і лїта свої в страху.
#34 Коли вбивав їх, то шукали його і навертались, і благали Бога пильно.
#35 І спогадали вони, що Бог скеля їх, і Бог всевишнїй — спаситель їх.
#36 І притворялись перед ним устами своїми, і брехали язиком своїм.
#37 Серце бо їх не статкувало перед ним, завіту його вірно вони не сповняли.
#38 Але він змилосердився, він простив неправоту, і не запропастив їх; і часто одвертав гнїв свій, не дав попусту яростї своїй.
#39 І спогадав, що вони тїло, вітер, що проходить, і не вертає.
#40 Скілько то разів сердили вони його в пустинї, приводили в степах до смутку.
#41 І знов, скушаючи Бога, завдали жалю сьвятому Ізраїля.
#42 Не спогадали вони руки його, дня того, як вислобонив їх від гнобителя.
#43 Як явив знаки свої в Египтї і чудеса свої на полях Зоан:
#44 Він перемінив у кров ріки їх, так що не змогли пити води текучої.
#45 Допустив на них собачі мухи, щоб кусали їх, і жаби, щоб губили їх.
#46 Плоди їх віддав гусеницям, і працю їх саранї.
#47 Виногради їх побив градом, а садовину-морву ожеледдю.
#48 І віддав скотину їх градові, а отарі їх блискавкам.
#49 Післав на них жар гнїву свого, лютість і ярість і горе, юрбу ангелів нещастя.
#50 Дав попуст гнїву свому, не зберіг душі їх від смертї, і життя їх віддав чумі.
#51 І побив всїх первороднїв в Египтї, первенцїв сили у Хамових шатрах.
#52 І велїв народові свому, як вівцї, пускатись в дорогу, і вів їх, як стадо, в пустинї.
#53 І провадив їх безпечно, нїчого було їм боятись; а ворогів їх море покрило.
#54 І привів їх до гряницї сьвятинї своєї, до гори тої, котру здобула правиця його.
#55 І порозганяв народи перед ними, жеребом розпаював наслїддє, і поселив у шатрах їх поколїння Ізраїлеві.
#56 Але вони скушали і сердили Бога всевишнього, і сьвідчень його не додержували.
#57 Відступили і спроневірились, як батьки їх, вивернулись, як лук зрадливий.
#58 Розсердили його горбищами своїми, образами своїми вразили його.
#59 Бог почув і розлютився, і зовсїм відкинув Ізраїля.
#60 І покинув домівку Силомську, намет, що між людьми поставив його.
#61 І віддав в неволю силу свою, і славу свою в руки напасників.
#62 І віддав під меча нарід свій, і розлютився на наслїддє своє.
#63 Огонь пожер молодцїв їх, а дївчатам їх не сьпівали весїльних;
#64 Сьвященники їх полягли під мечем, а вдовицям їх нїколи було заплакати.
#65 Тодї пробудився Господь, мов би спячий, як лицарь, що вином покріпившись, гукає.
#66 І побив ворогів своїх на стрімголов, завдав їм вічний сором.
#67 І погордував шатром Йосифа, і не вибрав поколїння Ефремового;
#68 Тілько вибрав Юдин рід, гору Сион, що полюбив її.
#69 І збудував він сьвятиню, як гора високу, як земля, що на віки утвердив її.
#70 І вибрав Давида, слугу свого, і взяв його від отар овечих;
#71 Із за кормлящих овець покликав його, пасти Якова, свій народ, і Ізраїля, наслїддє своє.
#72 І він пас їх в чистотї серця свого, і розумними руками провадив їх.
##79
#1 Псальма Асафова. Боже, погани увійшли в наслїддє твоє, осквернили сьвятий храм твій, обернули Єрусалим в руїну.
#2 Трупом слуг твоїх птаство небесне годували, тїло праведних твоїх зьвірам земним кидали.
#3 Як воду, кров їх кругом Єрусалима розливали, і не було кому ховати їх.
#4 Ми стали посьміховиском для сусїдів наших, наругою і соромом для всїх, що кругом нас осїлись.
#5 Доки, Господи, буде гнїв твій тревати, і серце твоє поломям палати?
#6 Вилий гнїв твій на народи, що тебе не знають, і на царства, що не призивають імені твого!
#7 Вони бо зажерли Якова, і зруйнували домівку його.
#8 Не памятай нам несправедливостї давні! Пошли нам скоро на зустріч милосердє твоє, ми бо дуже нужденні стали!
#9 Поможи нам, Боже, спасителю наш, для слави імені твого; і спаси нас і прости нам гріхи наші задля імені твого!
#10 Чому мали б казати народи: Де Бог їх? Нехай народи перед очима нашими дізнають помсту за кров слуг твоїх пролиту!
#11 Нехай дійде до тебе стогнаннє невольника! По великостї рамени твого сохрани дїтей смертї!
#12 І верни в семеро у серце сусїдам нашим наругу їх, котрою зневажали тебе, Господи!
#13 Ми ж, люде твої і стадо твого пасовиска, будем вічно прославляти тебе, звіщати хвалу твою з роду в рід.
##80
#1 Проводиреві хора: На Шошанїм; сьвідченнє Асафове, псальма. Пастирю Ізраїля, послухай! Ти, що ведеш Йосифа, як стадо, що сидиш між херувимами, явись у сяєві!
#2 Перед Ефремом і Бенямином, і Манассією збуди силу твою і прийди на спасеннє наше!
#3 Боже, верни нас назад, засияй лицем твоїм і ми спасемся.
#4 Господи, Боже сил небесних, доки буде палати гнїв твій проти благання народу твого!
#5 Ти годував їх гірким хлїбом і мірницею поїв їх сльозами.
#6 Ти віддав нас сусїдам нашим на ворогуваннє їх, і вороги наші ругаються між собою над нами.
#7 Боже сил небесних, засияй лицем твоїм, і ми спасемся!
#8 Ти принїс виноградину з Египту, прогнав народи і посадив її.
#9 Ти зробив місце кругом неї, і запустила вона коріннє, і заняла країну.
#10 Гори покрились тінню її, а віттє її було, як у кедрів Божих.
#11 Простерла китицї свої аж понад море, а парости свої аж до ріки.
#12 Чому розвалив єси мури її, так що всї обривають її, чия веде сюди дорога.
#13 Підриває її лїсовий вепер, і спасає луговий зьвір.
#14 Боже сил небесних, обернися ж! Глянь з неба і подивися, і завитай у виноградник,
#15 І сохрани пароста, котрого посадила правиця твоя й виростила, котрого ти укріпив для себе.
#16 Спалено його вогнем, зрубано його; погибли вони від докору лиця твого.
#17 Рука твоя нехай буде над чоловіком правицї твоєї, над сином людським, котрого ти укріпив для себе.
#18 І не відступимо від тебе; оживи нас, і будемо взивати імя твоє.
#19 Господи, Боже сил небесних, верни нас назад! Засияй лицем твоїм, і спасемся!
##81
#1 Проводиреві хора: На Гіттейських гуслях. Асафова. Торжествуйте перед Богом, нашою твердинею! Торжествуйте перед Богом Якова!
#2 Засьпівайте псальму, вдарте у тимпани, заграйте на гуслях милозвучних і вкупі на псалтирі.
#3 Гукнїть трубою, як новий місяць настане, під повню його, в день празника нашого!
#4 Бо такий закон для Ізраїля, і така заповідь Бога Якового.
#5 Постановив се як сьвідченнє для Йосифа, коли він ійшов проти землї Египту, де я чув мову і не зрозумів її.
#6 Я скинув тягарь з плечий його, руки його визволились від коша.
#7 В бідї кликав ти мене, і я вислобонив тебе; я озвавсь до тебе із громової хмари; я пробував тебе над водами Мериви.
#8 Слухай, народе мій, і я дам сьвідченнє тобі; Ізраїлю, ох коли б ти послухав мене!
#9 Нехай не буде в тебе чужого Бога, і щоб ти не кланявся перед чужоземнїм богом.
#10 Я Господь, Бог твій, що вивів тебе з землї Египту; відчини уста твої, і я наповню їх.
#11 Та народ мій не послухав голосу мого, і не покорився менї Ізраїль.
#12 І я покинув їх на волю запеклого серця їх. Нехай ходять собі своїм робом.
#13 Ой, коли б то народ мій та послухав мене, коли б Ізраїль, було, ходив дорогами моїми!
#14 Скоро покорив би я ворогів їх, і проти гнобителїв їх обернув би руку мою.
#15 Ненавидники Господа покорили б ся йому, піддобруючись, а будучність була б їх на віки.
#16 І хлїбом пшеничним кормив би їх, і медом із скелї ситив би тебе.
##82
#1 Псальма Асафова. Бог стоїть серед громади Божої, серед суддїв судить він:
#2 Доки будете судити не по правдї, будете дивитись на лице беззаконних?
#3 Признайте правду бідному і сиротинї; оправдайте нужденного і вбогого.
#4 Визволяйте бідолашного і нужденного, спасайте його з руки беззаконних!
#5 Не знають нїчого, не розуміють нїчого; у тьмі блукають вони: всї основи землї хитаються.
#6 Сказав я: Ви божі, і всї ви сини Всевишнього!
#7 Тілько ж, як той чоловік, помрете ви, як кожний князь, упадете.
#8 Встань, Боже! Суди землю, ти бо маєш право судити всї народи.
##83
#1 Пісня, псальма Асафова. Боже! Не мовчи; не нїмуй, озвися, Боже!
#2 Бо ось, вороги твої розбуялись, і ненавидники твої підносять голову.
#3 Зрадливо змовляються проти народа твого, і нараджуються проти тих, що бережеш їх.
#4 Кажуть: Ходїм, знищемо їх, щоб не були вже народом, щоб нїхто не згадував більше імя Ізраїля!
#5 Вони бо радили раду однодушно, зробили змову проти тебе.
#6 Намети Едомові і Ізмаїлїї, Моаб і Агаряне,
#7 Геваль і Аммон, і Амалик, Филистії з людьми Тирськими;
#8 Тай Ассур пристав до них; стали рамям синам Лота.
#9 Зроби їм те, що Мидіянїям, що Сісері, що Явиму коло потока Кисона,
#10 Котрі, знищені коло Ендора, гноєм для землї стали.
#11 Зроби з ними, з їх можними, як з Горебом, і з Зебом, і як з Зебаком і з Зальмуном, з усїма князями їх,
#12 Котрі сказали: позаймаймо домівки Божі!
#13 Боже мій, зроби їх, як порох у вихрі, як терміттє перед вітром!
#14 Як огонь лїси пожирає, і як поломя гори запалює,
#15 Так ти гони їх вихром твоїм і бурею-хуртовиною, злякавши, змети їх!
#16 Сповни лице їх соромом, щоб шукали імені твого, Господи!
#17 Щоб осоромились і злякались на віки, і зо встидом погибли.
#18 Тай щоб знали, що ти, котрого імя Господь, один єси найвисший над цїлою землею.
##84
#1 Проводиреві хора: На Гиттейських; для синів Корея, псальма. Що за любі домівки твої, Господи сил небесних!
#2 Бажає і лине душа моя до двора Господнього; серце моє і тїло моє радісно взивають до Бога живого.
#3 Навіть горобець знайшов собі домівку, і ластівка гнїздо своє, де кладуть писклят своїх, а я жертвеники твої, Господи сил небесних, мій царю і мій Боже!
#4 Щасливий, хто жиє в домі твоїм! По віки будуть тебе хвалити!
#5 Щасливий чоловік, котрого сила в тобі, у кого в серцї дорога до тебе!
#6 Йдучи долиною плачу, переміняють її в місця водисті: весняний дощ покриває її благословеннєм.
#7 Що раз набирають сили; кожний з них явиться перед Богом в Сионї.
#8 Господи, Боже сил небесних, вислухай молитву мою, почуй, Боже Якова!
#9 Ти, щите наш; поглянь, Боже, і подивися на лице помазанника твого!
#10 Один бо день у твому дворі лучший над тисяч де-небудь; волю лучше у порога стояти в домі Бога мого, як жити у шатрах беззаконних.
#11 Бо Господь Бог — сонце й щит; Господь дасть ласку і славу, та й не уйме добра тим, що жиють в чистотї.
#12 Господи сил небесних! Щасливий чоловік, що вповає на тебе!
##85
#1 Проводиреві хора: для синів Корея; псальма. Господи, ти явив благоволеннє землї твоїй, вернув з неволї синів Якова;
#2 Ти простив несправедливість народу твого, покрив всї гріхи їх.
#3 Ти спинив цїлу лютість твою, одвернув жар гнїву твого.
#4 Поверни нас, Боже, спасителю наш, і зроби конець гнїву твому проти нас!
#5 Чи вічно будеш гнїватись на нас? Чи продовжиш гнїв твій з роду в рід?
#6 Чи не відживиш нас, щоб зрадувався в тобі народ твій?
#7 Дай нам, Господи, побачити ласку твою, і пошли нам спасеннє твоє!
#8 Послухаю, що Господь Бог скаже; обявить бо він мир народові свому і вгодникам своїм, щоб тільки вони не вернулись до нерозуму свого!
#9 Справдї, близьке спасеннє його для тих, що бояться його, щоб слава його була на землї нашій.
#10 Стрінулись ласка і правда; справедливість і мир поцїлувались.
#11 Зійде правда на землї, а справедливість буде дивитись з неба.
#12 І пішле Господь добро, і земля наша видасть плід свій.
#13 Буде йти справедливість поперед него, і ставити стопи його на праву дорогу.
##86
#1 Молитва Давидова. Приклони, Господи, ухо твоє, вислухай мене! Бо я нужденний і вбогий.
#2 Сохрани душу мою, бо я богомільний. Спаси, Боже мій, слугу твого, що вповає на тебе!
#3 Помилуй мене, Господи! Бо кличу до тебе цїлий день.
#4 Звесели душу слуги твого! Бо до тебе, Господи, підношу душу мою.
#5 Ти бо, Господи, благий і лагідний, і дуже милосердний для всїх, хто призиває тебе.
#6 Приклони, Господи, ухо до молитви моєї, і почуй голос благання мого!
#7 В день туги моєї покличу тебе, ти бо вислухаєш мене.
#8 Нема між богами такого, як ти, Господи, і нїщо не рівняється дїлам твоїм.
#9 Всї народи, що сотворив їх, прийдуть і поклоняться перед тобою, Господи, і будуть імя твоє прославляти.
#10 Ти бо великий єси і чудеса твориш, ти єси Бог, сам один.
#11 Покажи менї, Господи, дорогу твою; буду ходити в правдї твоїй; прихили серце моє до страху імені твого.
#12 Восхвалю тебе, Господи, Боже мій, цїлим серцем моїм, і прославлю імя твоє по віки.
#13 Велика бо милість твоя надо мною, ти вибавив душу мою з підземної пропастї.
#14 Боже, бутні піднялись на мене, і голота розбишак чигає на життє моє, й не вважають вони на тебе.
#15 Ти ж, Господи, єси Бог, милосердний і благий, повільний до гнїву, і великий милостю і правдою!
#16 Озирнись на мене, і змилуйся надо мною! Дай слузї твому силу твою, і спаси сина служки твоєї.
#17 Яви знамя милостї твоєї, щоб ненавидники мої осоромились, бачивши, що ти, Господи, допоміг менї і потїшив мене.
##87
#1 Для синів Корея; псальма, до сьпіву. Оселя його на сьвятих горах.
#2 Любить Господь брами Сиона більше, як всї домівки Якова.
#3 Преславні речі говорено про тебе, місто Боже.
#4 Згадаю про Египет і Вавилон перед тими, що знають мене; дивись, Филистея і Тир вкупі з Етіопією скажуть: той родився там.
#5 А про Сиона скажуть: Той і той родився там; і Всевишнїй, він утвердить його.
#6 Господь напише в переписї народів: Той родився там.
#7 Тому сьпівають і веселяться тобою всї жерела життя мого!
##88
#1 Пісня, псальма, для синів Корея; проводиреві хора, під Махалят Леанот; на науку; від Емана Езрагітського. Господи, Боже мій спасителю! В день і в ночі благаю тебе.
#2 Нехай дійде до тебе молитва моя! Приклони ухо твоє до мого благання!
#3 Бо душа моя сита від муки, і життє моє близько коло пропастї підземної.
#4 Залїчено мене до тих, що йти мають в домовину; я став як чоловік, що сили не має;
#5 Моє місце між мерцями, я наче ті вбиті, що лежать в домовинї, про котрих ти не згадуєш більше, і котрі далеко від руки твоєї.
#6 Ти кинув мене в глибоку яму, в тьму, в безодню.
#7 Гнїв твій лежить тягарем на менї, всїма филями твоїми ти звалив мене.
#8 Ти віддалив знакомих моїх від мене, зробив мене огидою для них; я в неволї і не можу вийти з неї.
#9 Очі мої знемоглись від горя; до тебе, Господи, кликав я що дня, до тебе простирав руки мої.
#10 Хиба на мерцях сотвориш чудо? Хиба померші встануть і прославлять тебе?
#11 Хиба звіщати муть милість твою в могилї, в місцї зотлїння вірність твою?
#12 Хиба пізнають в темряві чудеса твої і справедливість твою в землї забуття?
#13 Я ж, Господи, благаю тебе, і вранцї зустрічає тебе молитва моя.
#14 Чого, Господи, покидаєш душу мою, одвертаєш лице твоє від мене?
#15 Почавши з малку, горюю я й занепадаю; переносючи страшні допусти твої, вже здеревенїв я.
#16 Поломя гнїву твого пронеслось надо мною, страшні допусти твої знищили мене.
#17 Обгортали мене, як води, цїлий день, всї вони обступили мене.
#18 Віддалив єси від мене друга й товариша; моїх знакомих. — Темрява.
##89
#1 На науку; від Етана Езрагітського. Про милостї Господа буду сьпівати по віки, з роду в рід устами моїми звіщати вірність твою.
#2 Я бо сказав собі, що на віки основана милість, і на небесах утвердиш вірність твою.
#3 Зробив я завіт з вибраньцем моїм; я клявся перед Давидом, слугою моїм:
#4 На віки забезпечу насїннє твоє, і на всї роди престіл твій збудую.
#5 І небеса прославлять чудеса твої, Господи, і вірність твою в зборі сьвятих.
#6 Кого бо над облаками рівняти з Господом? Хто між синами потужних рівня Господеві?
#7 Бог вельми страшний в громадї сьвятих, і страшний над усїма, що кругом його.
#8 Господи, Боже сил небесних, хто потужний, як ти, Господи? І вірність твоя кругом тебе.
#9 Ти правиш над бурханнєм моря; підіймуться филї його, — ти втихомиряєш їх.
#10 Ти розтоптав Египет, як вбитого; сильним рамям твоїм розсипав ворогів твоїх.
#11 Твої небеса і земля твоя; земного круга і всю повню його ти основав єси.
#12 Північ і полудень — ти сотворив їх; Табор і Гермон торжествують задля імені твого.
#13 Рамя твоє потужне, рука твоя сильна, висока правиця твоя.
#14 Справедливість і суд — підвалини твого престолу; милість і правда йдуть перед лицем твоїм.
#15 Щасливий нарід, що розуміє голос твій торжествуючий! Господи, при сьвітлї лиця твого вони ходити будуть.
#16 Твоїм імям радуються цїлий день, і справедливостю твоєю будуть возвисшені.
#17 Ти бо єси окраса сили їх, і благоволеннєм твоїм піднесеться ріг наш;
#18 Бо Господь щит наш, і сьвятий Ізраїля царь наш.
#19 Тодї говорив ти у видїнню про твого праведника і сказав: Положив я поміч на потужного, я вивисшив вибранця з народу.
#20 Знайшов Давида, слугу мого, сьвятим миром моїм помазав його.
#21 З ним буде кріпко рука моя, і рамя моє дасть йому силу.
#22 Не подужає його ворог, і син несправедливостї не буде гнобити його;
#23 Я розітру перед очима його напасників, і поражу ненависників його.
#24 А моя вірність і моя милість буде з ним, і моїм імям буде возвисшений ріг його.
#25 Положу руку його на море, а правицю його на ріки.
#26 Він буде звати мене: Ти єси батько мій, Бог мій і скеля спасення мого!
#27 І зроблю його первородним, найвисшим над царями землї.
#28 По віки сохраню милість мою до него, і заповіт мій з ним не зміниться.
#29 І посаджу насїннє його на віки, і престіл його, як днї небесні.
#30 Коли сини покинуть закон мій, і не будуть ходити в присудах моїх,
#31 Коли осквернять установи мої, і заповідї мої не будуть хоронити,
#32 То жезлом покараю переступи їх, і ударами несправедливість їх,
#33 Але милостї моєї, не одійму від його, і не кину вірностї моєї.
#34 Не зневажу заповіту мого і не зміню, що вийшло з уст моїх.
#35 Один раз поклявся я сьвятостю моєю: Не злукавлю перед Давидом!
#36 Насїннє його буде по віки, і престіл його, як сонце передо мною;
#37 Як місяць, так буде він стояти вічно, а сьвідок на облаках вірний.
#38 Тепер же ти відкинув і відрікся, розгнївився вельми на помазанця твого;
#39 Ти відкинув заповіт слуги твого, зневажив до землї корону його.
#40 Розвалив усї мури його, обернув в руїну оружні його замки.
#41 Рабують його всї, котрих дорога сюди попаде; сьміховиском стався сусїдам своїм.
#42 Ти піднїс правицю напасників його; обрадував всїх ворогів його.
#43 Гострого меча його ти на бік одводив, і не дав йому подужати в бою.
#44 Ти знищив славу його, і повалив на землю престіл його.
#45 Ти убавив йому віку молодого, соромом окрив його.
#46 Доки, Господи, будеш все ховатись, буде огнем палати ярість твоя?
#47 Згадай що до мене, яке життє моє! Хиба на суєту мізерну сотворив ти всїх дїтей людських?
#48 Котрий чоловік жиє і не побачить смертї, визволить душу свою від сирої землї?
#49 Господи, де твої давні милостї, про які ти вірностю перед Давидом клявся?
#50 Згадай, Господи, наругу слуг твоїх, що ношу в серцї моїм від усїх тих багато народів;
#51 Від ворогів твоїх, Господи, що соромили слїди помазанця твого. Благословен Господь по віки! Амінь, нехай так буде, амінь!
##90
#1 Молитва Мойсея, чоловіка Божого. Господи, ти був пристанню нашою з роду в рід.
#2 Перше, чим гори постали, і ти сотворив землю і весь сьвіт, од віку до віку ти єси, Боже.
#3 Ти вертаєш людей у зотлїннє і кажеш: Вернїтесь, дїти людські!
#4 Бо тисяча лїт перед очима твоїми, мов день вчорашнїй, що минув, і як одна сторожа в ночі.
#5 Змітаєш їх геть; вони — як сон вранцї, як трава, що прозябає.
#6 Вранцї цвите і зеленїє, у вечір вяне і сохне.
#7 Ми бо нидїємо від гнїву твого, від яростї твоєї ми тревожимось.
#8 Ти поставив перед собою несправедливостї наші, тайни наші перед сьвітлом лиця твого.
#9 Всї бо днї наші никнуть од яростї твоєї, лїта наші минають, як одна думка.
#10 Днїв віку нашого на всього сїмдесять лїт, а як при силї, вісїмдесять лїт, а слава їх — то труди і біда; час бо скоро минає, і ми зникаєм.
#11 Хто знає силу гнїву твого, і ярість твою по мірі страху твого?
#12 Навчи нас, як днї наші лїчити, щоб придбати розумне серце!
#13 Зглянься, Господи! Доки? І змилосердися над слугами твоїми!
#14 Насити нас вранцї милостю твоєю, і будем радуватись і веселитись по всї днї наші!
#15 Звесели нас по мірі днїв, в котрих понижив нас, по мірі лїт, в котрих ми горя зазнали.
#16 Яви дїла твої слугам твоїм, а величиє твоє над синами їх!
#17 І благоволеннє Господа Бога нашого нехай буде над нами! І дїло рук наших утверди для нас. Боже утверди дїло рук наших!
##91
#1 Хто під покровом Всевишнього, той буде в тїнї Всемогучого.
#2 Я кажу до Господа: Ти моя пристань і твердиня, мій Бог, на його вповати буду.
#3 Він бо спасе тебе від сїла птахоловця і від чуми погибельної.
#4 І закриє тебе покровом своїм, ти знайдеш притулок під крилами його; щитом і тарчею буде правда його.
#5 Не злякаєшся перед страхом серед ночі, перед стрілою, що в день летить.
#6 Перед чумою, що в темряві ходить, перед заразою, що в день нївечить.
#7 Тисяча впаде коло тебе, і десять тисячей правобіч від тебе, — тебе ж не займе.
#8 Тілько будеш позирати очима твоїми і помсту над беззаконними бачити.
#9 Ти бо Господа всевишнього, мою пристань, взяв собі за оселю.
#10 Так, не постигне тебе жадне нещастє, і жадне лихо не приблизиться до шатра твого:
#11 Бо він ангелам своїм звелить над тобою, берегти тебе на всїх дорогах твоїх.
#12 На руках понесуть тебе, щоб нога твоя не спотикнулась о камінь.
#13 На левів і зміїв будеш наступати, левчуків і гадюк ти розтопчеш.
#14 Він любить мене, за те збавлю його; поставлю його на місцї певному, він бо знає імя моє.
#15 Покличе мене, і озвуся, буду коло него в тїснотї; вислобоню його і прославлю.
#16 Довгий вік йому дарую і дам побачити спасеннє моє.
##92
#1 Псальма, пісня; на день суботнїй. Благо є, прославляти Господа, і сьпівати псальми імені твому, Всевишнїй!
#2 Вранцї звіщати милість твою, і вірність твою поночах,
#3 При десятиструнній і при псалтирі, при гуслях з піснями.
#4 Ти бо звеселив мене, Господи, творивом твоїм; дїлами рук твоїх я возрадуюся.
#5 Як великі творива твої, Господи! Глибокі вельми задуми твої.
#6 Безумний чоловік не збагне того, а дурень не зрозуміє.
#7 Коли беззаконники, як билина, буйно ростуть і всї процвитають, що безчестє творять, то се на те, щоб знищені були на віки.
#8 А ти, Господи, величнїй по віки!
#9 Глянь бо, вороги твої, Господи, глянь бо, твої вороги погибнуть; підуть у розсип всї, що творять беззаконнє.
#10 А рога мого піднесеш як в однорожця; сьвіжим єлеєм намастиш мене.
#11 І очі мої бачити муть втїху над ворогами моїми, слухи мої почують втїху свою над злочинниками, що проти мене встали.
#12 Праведний, як пальмове дерево, розпустить гіллє своє, як кедр Ливанський рости ме вгору.
#13 Посаджені в Господньому домі процвитати муть у дворах Бога нашого.
#14 Ще в пізній старостї будуть плодовиті, ядерні й зелені,
#15 Щоб звістити, що Господь правий. Він скеля моя, і нема неправди в нему.
##93
#1 Господь царює, одягнувся величчєм; зодягнувся Господь; він силою підперезався, і земний круг стоїть твердо, не захитається.
#2 Престіл твій стоїть кріпко з давних давен, од віку єси, Боже.
#3 Водні пруди підняли, Господи, пруди водні підняли свій голос, водні пруди заревіли бурханнєм.
#4 Господь на висотї потужнїйший, як шум вод великих, як дикі филї моря.
#5 Сьвідчення твої вельми певні; дому твойму, Господи, личить сьвятість на віки.
##94
#1 Боже, помсти, Господи Боже, помсти, явись в сяєві твому!
#2 Піднесись, суддє землї, заплати розгордїяшам!
#3 Доки будуть беззаконники, Господи, доки беззаконники будуть веселитись?
#4 Будуть безсоромне верзяканнє говорити, будуть вихвалюватись всї, що беззаконнє творять?
#5 Господи, нарід твій вони топчуть, і гноблять наслїддє твоє.
#6 Вбивають удовиць і захожого, і сиріт вони мордують,
#7 І кажуть: Не побачить Господь, і не спостереже Бог Якова!
#8 Одумайтесь, нерозумні люде! І ви, безумні, — коли проясниться розум ваш?
#9 Хто дав слух вам, той хиба не почує? Хто утворив око, той би не мав бачити?
#10 Хто карає народи, чи вже ж той не карати ме? Він, що навчає розуму чоловіка?
#11 Бог знає думки чоловіка, що вони марні.
#12 Щасливий чоловік, котрого ти, Господи, караєш, і закону твого навчаєш,
#13 Щоб дізнав супокою перед злиднями, поки викопається беззаконному яма!
#14 Бо Господь не кине свого народу, і не оставить свого наслїддя;
#15 Бо до справедливостї повернеться суд, і всї щирі серцем підуть слїдом за ним.
#16 Хто встане за мене проти злочинників? Хто поступиться за мене проти тих, що творять беззаконнє?
#17 Як би не Господь став до помочі менї, — не багацько забракло, то в мовчанню зупинила б ся душа моя.
#18 Коли я сказав: Нога моя хитається, то милість твоя, Господи, піддержала мене.
#19 Як було важко менї на серцї від натовпу думок моїх, твоя потїха роскошою сповняла душу мою.
#20 Чи може з тобою зʼєднатись престіл погибелї, що з нещастя робить закон?
#21 Збігаються до купи проти душі праведного, і безвинну кров засуджують.
#22 Та Господь високий мій замок, і Бог мій скеля притулку мого.
#23 І нещастє їх він одверне на них, і злобою їх він погубить їх; знищить їх Господь, Бог наш.
##95
#1 Прийдїте, в радостї засьпіваймо Господеві, з покликом звеселїмось перед скелею спасення нашого!
#2 Підем на зустріч йому з хвалою, явимо радість перед ним у псальмах!
#3 Бо Господь Бог великий, і великий царь над всїма богами.
#4 В руцї його всї глибинї землї, його ж і гори високі.
#5 І море його, він сотворив його; й сушу руки його сотворили.
#6 Прийдїте, поклонїмся йому богомільно, приклонїм колїна наші перед Господом, що сотворив нас!
#7 Бо він Бог наш, а ми нарід пасовиска його, і стадо руки його. Ой, коли б ви сьогоднї, як почуєте голос його,
#8 Та не стали тверді серцями, як в Мериві, як у день Масси в пустинї!
#9 Як батьки ваші спокушали, пробували мене, хоч твориво моє бачили.
#10 Сорок років був рід той огидою для мене, і я сказав: вони нарід, що блукає серцем, і не пізнали вони доріг моїх,
#11 Так що я поклявся в гнїві моїм, що не ввійти їм в упокій мій!
##96
#1 Засьпівайте Господеві пісню нову, сьпівайте Господеві, вся земля!
#2 Сьпівайте Господеві, прославляйте імя його, звіщайте з дня на день спасеннє його!
#3 Ясуйте між народами славу його, між усїма родами — чудеса його.
#4 Бо Господь великий і вельми достойний слави, він страшний над всїма богами.
#5 Всї бо боги народів нїщо, Господь же сотворив небеса.
#6 Величчє і краса перед лицем його, сила і слава в сьвятинї його.
#7 Воздайте Господеві, ви поколїння народів, воздайте Господеві славу і силу!
#8 Воздайте Господеві славу імені його, принесїть дари на жертву, ввійшовши в двори його.
#9 Поклонїтесь Господеві в пишній сьвятинї його. Сповнись страхом перед ним, цїла земле!
#10 Звіщайте між народами: Господь царює! І круг земний стоїть твердо, не похитається; він судить народи у правотї.
#11 Да звеселиться небо і возрадується земля! Да заграє море і повня його!
#12 Да возрадуються поля і все, що росте на них! Тодї звеселиться перед Господом всяка лїсна деревина.
#13 Бо йде, він бо йде судити землю: Він буде судити круг земний в справедливостї, і народи у вірностї своїй.
##97
#1 Господь царює. Да радується земля, да звеселиться велика сила островів!
#2 Хмара і темрява кругом його; справедливість і суд — підвалини престолу його.
#3 Огонь йде поперед його, і палить кругом ворогів його.
#4 Блискавки його осьвічують круг земний: побачила земля і затремтїла.
#5 Гори, як віск, топляться перед Господом, цїлої землї владикою.
#6 Небеса звіщають справедливість його, і всї народи бачили славу його.
#7 Осоромляться всї, що перед ідолами кланяються, славляться нїкчемностями; всї ангели, поклонїтесь йому.
#8 Почув і зрадїв Сион, і звеселились дочки Юдині задля судів твоїх, Господи.
#9 Ти бо, Господи, єси найвисший над цїлою землею; ти вельми вознїсся над всї боги.
#10 Ви, що любите Господа, ненавидьте зло! Він хоронить душі людей побожних; з рук беззаконних визволяє їх.
#11 Сьвітло сиплеться на праведника, а радість на щирих серцем.
#12 Радуйтесь, праведні, в Господї, і прославляйте сьвяте імя його.
##98
#1 Засьпівайте Господеві пісню нову! Він бо сотворив чудеса; правиця його і сьвяте рамя його дали побіду йому.
#2 Господь обявив спасеннє своє, перед очима народів відкрив справедливість свою.
#3 Згадав про милість свою і про свою вірність для дому Ізраїля; всї кінцї землї побачили спасеннє Бога нашого.
#4 В радостї сьпівайте Господеві, вся земля! У захватї піснї похвальні засьпівайте!
#5 Принесїть похвальні піснї Господеві при гуслях, присьпівуючи при гуслях голосами.
#6 Трубами кованими і голосом рога засурміть перед царем Господом!
#7 Нехай заграє море і повня його, круг землї і що живе на нїй!
#8 Нехай ріки в долонї плещуть, гори разом торжествують перед Господом!
#9 Він судити ме землю по справедливостї, і по правотї — народи.
##99
#1 Господь царює; нехай обійме страх народи; престіл його на херувимах: нехай земля трясеться.
#2 Великий Господь на Сионї, і високий над усїма народами.
#3 Нехай славлять імя його; велике, страшне — сьвяте воно!
#4 І силу царя, що любить правосуддє! Ти утверджуєш правоту, ти судиш право і справедливість в Якова.
#5 Вознесїть Господа, Бога нашого, і поклонїтесь у підніжя ніг його! Сьвятий він!
#6 Мойсей і Аарон між сьвященниками його, і Самуїл між тими, що призивають імя його; вони возвали до Господа, і він дав їм відповідь.
#7 В облачному стовпі промовляв до них; вони держали сьвідчення і заповіт його, що дав їм.
#8 Господи, Боже наш, ти озвався до них! Ти був для них Богом, що прощає і мстительом за лихі дїла їх.
#9 Вознесїте Господа, Бога нашого, і поклонїтесь на сьвятій горі його! Бо сьвятий Господь, Бог наш.
##100
#1 Похвальна Псальма. Воскликнїть Господеві, цїла земля!
#2 Служіть Господеві з радостю! Прийдїть перед лице його з піснями!
#3 Знайте, що він Господь Бог! Він, не ми, сотворив нас, — нарід його й отару паші його.
#4 Ввіходьте у ворота його з хвалою, у двори його з піснями похвальними! Хвалїть його, прославляйте імя його!
#5 Благий бо Господь; милість його вічна і вірність його з роду в рід.
##101
#1 Псальма Давидова. Про милість і правосуддє засьпіваю; похвальні пісьнї засьпіваю тобі, Господи.
#2 Буду розумно ходити правою дорогою; коли завитаєш до мене? В домі моїм буду в чистотї серця мого жити.
#3 Не поставлю перед очі мої нїчого нечестивого; дїла відступників ненавиджу; не прилїпляться до мене.
#4 Серце нечестиве нехай обминає мене, злого не хочу знати.
#5 Хто тайно обмовляє ближнього свого, того б я знищив; хто має горде око і пиху в серцї, не стерплю того.
#6 Мої очі на вірних землї, щоб були коло мене. Хто ходить правою дорогою, той нехай служить менї.
#7 Не буде в моїй хатї жити, хто творить підступ; хто брехню говорить, не сьміє стояти перед очима моїми.
#8 Кожного ранку нищити му всїх беззаконних землї, щоб вигубити з города Господнього всїх, що дїлають беззаконнє.
##102
#1 Молитва нужденного, що, униваючи серцем, виливає жаль свій перед Господом. Господи, почуй молитву мою, і прийми жаль мій!
#2 Не ховай лиця твого в день тїсноти моєї; прихили ухо до мене; в день, коли призиваю тебе, не гайся, вислухай мене.
#3 Бо днї мої, як дим, улїтають, і костї мої, як у жарі, тлїють.
#4 Як билина, серце моє обгоріло та ізсохло, вже забув я хлїб мій їсти.
#5 Від голосу мого стогнання пристали костї мої до тїла.
#6 Я, мов пеликан в пустинї, мов сова на руїнах.
#7 Не сплю і став, як одинока пташина на криші.
#8 Цїлий день кепкують з мене вороги мої; кленуться мною ті, що проти мене лютують.
#9 Попіл став для мене хлїбом, а напиток мій з сльозами мішаю,
#10 Задля гнїву твого і яростї твоєї; ти бо підняв мене, і кинув мене.
#11 Днї мої, як тїнь зникають, і як трава я сохну.
#12 Ти ж, Господи, будеш по віки, і память твоя з роду в рід.
#13 Ти встанеш, змилосердишся над Сионом; час бо вже, помилувати їх, прийшов бо визначений час.
#14 Твої бо слуги полюбили каміння його, і жаль їм розвалин його.
#15 І побояться народи імені Господа, і слави твоєї всї царі землї.
#16 Коли Господь відбудує, явиться в славі своїй.
#17 Він прихилиться до молитви понижених, і молитвою їх не погордує.
#18 Буде се написано для будучих потомків; і нарід наново сотворений буде Господа хвалити.
#19 Він бо глянув з висоти сьвятинї своєї, Господь споглянув з неба на землю,
#20 Щоб почути стогнаннє невільника, щоб розкувати дїтей смертї.
#21 Щоб звіщали імя його на Сионї і хвалу його в Ерусалимі,
#22 Коли разом зберуться народи і царства, щоб Господеві служити.
#23 Він змучив в дорозї силу мою; вкоротив днї мої.
#24 Я сказав: Боже мій, не возьми мене в половинї днїв моїх! Від роду до роду лїта твої!
#25 З нащаду сьвіта ти утвердив землю, і небеса — твориво рук твоїх.
#26 Вони перейдуть, ти ж останешся, вони всї, як одежа, зостаріються; як шати переміниш їх, і вони переміняться.
#27 Ти ж все той самий, і лїтам твоїм нема кінця.
#28 Сини слугів твоїх будуть жити, і насїннє їх не загине перед тобою.
##103
#1 Псальма Давидова. Благослови, душе моя, Господа, і все внутро моє — сьвяте імя його!
#2 Прославляй, душе моя, Господа, і не забудь усї добродїйства його!
#3 Він прощає всї несправедливостї твої, сцїляє всї недуги твої;
#4 Він вибавляє тебе із могили, вінчає тебе ласкою і милосердєм;
#5 Твою старість добром ситить, молодість твою, як у орла, відновляє.
#6 Господь творить справедливість і суд усїм поневоленим.
#7 Він показав дороги свої Мойсейові, а дїла синам Ізраїлевим.
#8 Господь милосердний і благий, до гнїву повільний, а добротою великий.
#9 Не буде вічно карати і по віки памятати.
#10 Не по гріхам нашим дав нам, анї по несправедливостї нашій відплатив нам.
#11 Бо як високо небо над землею, така велика милість його над тими, що бояться його.
#12 Як далеко схід від заходу, так віддалив від нас переступи наші.
#13 Як батько милосердується над дїтьми, так милосердується Господь над тими, що бояться його.
#14 Він бо знає постать нашу, памятає, що ми з пороху взялися.
#15 Чоловік, — як трава днї його, як квітка в полі, так він цвите, відцвитає;
#16 Понесеться вітер над нею, і вже не стало її, і не знайти більш місця її.
#17 Милість Господа од віку до віку над тими, що бояться його, і справедливість його над дїтьми дїтей їх,
#18 Над тими, що заповіт його хоронять, і про заповідї його памятають, щоб сповняти їх.
#19 Господь утвердив престіл свій на небесах, і над усїм володїє царство його.
#20 Благословіть Господа, ви ангели його, силою потужні, сповнителї слова його, покірні голосові слова його!
#21 Благословіть Господа, всї сили його небесні, ви слуги його, сповнителї його благоволення!
#22 Благословіть Господа, всї творива його, по всїх місцях володїння його! Благослови Господа, душе моя!
##104
#1 Благослови Господа, душе моя! Господи, Боже мій, дивно ти великий, ти зодягнувся величчєм і красою;
#2 Ти сьвітлом, як шатою, покрився, розіпняв небеса, як плахту наметну;
#3 Поставив двори свої над водами, обертаєш хмари на колесницю для себе, ти несешся на крилах вітру;
#4 Ангели твої в тебе послами, слуги твої — огонь пожираючий.
#5 Він утвердив землю на підвалинах її; вона не захитається по віки;
#6 Безоднями покрив її, як одежою, води стояли понад горами.
#7 Перед грозою твоєю погнались, перед голосом грому твого помчались далеко.
#8 Гори піднялися, долини спустились до місця, котре призначив для них.
#9 Визначив їм гряницю, і не перейдуть її; не вернуться назад, покрити землю.
#10 Із жерел посилаєш у долини потоки: шумлять вони проміж горами;
#11 Напувають всю зьвірину з поля; дикі ослята гасять смагу свою;
#12 Над ними кублиться небесне птаство, між віттєм голос їх роздається.
#13 Ти напуваєш гори з висоти твоєї; земля насичується плодом творива твого.
#14 Ти кажеш рости траві для скота і зеленинї на вжиток людям: щоб хлїба достачити із землї,
#15 І вино, щоб веселило серце чоловіка; щоб міг оливою лице намастити, і щоб хлїб покріпив серце чоловіка.
#16 Насичаються дерева Божі, кедри Ливанські, що посадив їх,
#17 На них гнїздиться птаство; на кипарисах бузько знайшов собі домівку.
#18 Високі гори для козлів диких, скелї — сховиско лисицям.
#19 Він сотворив місяць, щоб часи значити; сонце знає, коли заходити.
#20 Ти розкинеш темряву, і ніч настала; тодї ворушиться вся зьвірина лїсна;
#21 Молоді леви ричать за здобичею, і щоб жадати поживи для себе від Бога.
#22 Зійде сонце, вони вертають назад і в своїх норах лягають.
#23 Чоловік виходить до свого дїла, і до своєї працї аж до вечора.
#24 Як багато, Господи, творива твого! Все премудростю сотворив єси, земля повна багацтва твого.
#25 Те море, велике і на всї сторони широке: там ворушиться безлїч зьвірини, малої і великої.
#26 Там судна дорогу верстають, за ними кит, котрого сотворив єси, щоб там побивався.
#27 Всї вони тебе дожидають, щоб їжу їх у свій час дав їм.
#28 Ти даєш їм, вони збирають; ти відчиняєш руку твою, вони добром насичаються.
#29 Ти одвертаєш лице твоє, вони лякаються; возьмеш духи їх, вони, визївнувши, у порох повертаються.
#30 Пішлеш твого духа, будуть сотворені, та й обновиш лице землї.
#31 Слава Господня буде по віки, Господь буде радїти творивом своїм;
#32 Він погляне на землю, і вона тремтить; доторкнеться гір, і вони димують.
#33 Сьпівати му Господеві, поки життя мого, сьпівати му псальми Богові мому, як довго життя стане.
#34 Нехай буде люба йому думка моя, і звеселюся в Господї.
#35 Нехай щезнуть грішники із землї, і беззаконних нехай не буде. Благослови, душе моя, Господа! Аллилуя!
##105
#1 Прославляйте Господа, призивайте імя його, звіщайте між народами дїла його!
#2 Сьпівайте йому, похвальні піснї сьпівайте йому, про всї чудесні творива його думайте-гадайте!
#3 Хвалїтесь імям його сьвятим! Нехай радується серце тих, що шукають Господа!
#4 Шукайте Господа і силу його, шукайте пильно лице його!
#5 Згадайте чудеса його, що творив їх, чудесні знамена й присуди уст його!
#6 Ти, сїмя Авраама, слуги його, ви сини Якова, вибрані його!
#7 Він, Господь, Бог наш; суди його по всїй землї.
#8 Вічно памятає він заповіт свій, те слово, що заповів для тисяча родів.
#9 Свій заповіт з Авраамом і свою клятву, котрою перед Ізааком клявся;
#10 І поставив її законом Якову, вічним заповітом Ізраїлеві,
#11 Глаголючи: Дам тобі землю Канаанську, як пай наслїддя вашого;
#12 Як була їх ще мала горстка, дуже мала, а між ними чужі,
#13 І як вони від народу до народу переходили, з одного царства до другого люду.
#14 Він не допустив нїкому робити їм кривду, і карав за них царів:
#15 Не доторкайтесь моїх помазанників, і не творіть злого пророкам моїм!
#16 І призвав він голод на тую землю; поломив всяке хлїбне стебло.
#17 Післав перед ними чоловіка, проданого, як невільника, Йосифа.
#18 Кайданами сковали його ноги; життє його було в желїзних путах,
#19 Аж поки сповнилось слово його; слово Господнє явило чистоту його.
#20 Післав царь, і випустив його владика народів, і вислобонив його;
#21 Поставив його господарем над своїм домом, і правительом над усїм маєтком своїм.
#22 Щоб князїв його здержував, як знає; і старших його розуму навчав.
#23 Прийшов Ізраїль до Египту, і Яков осївся в землї Хама.
#24 І розмножив дуже Бог людей своїх, і зробив їх сильнїйшими над їх гнобителями.
#25 Допустив же серцю їх ненавидїти нарід його, видумувати напастї проти слуг його.
#26 Післав він Мойсея, слугу свого, Аарона, що вибрав собі його.
#27 Вони творили між ними знамена його і чудеса в землї Хамовій:
#28 Наслав темряву і стало темно, і не противились слову його.
#29 Перемінив воду на кров, і поморив всю рибу їх.
#30 Закишіло в країнї від жаб, у дворах царських.
#31 Сказав він, і роями взялись песячі мухи і комарі у всїх гряницях їх.
#32 Наслав на них град замість дощу, огонь палящий на землю їх;
#33 Побив виноград і фіґове дерево, і поломив деревину в країнї їх.
#34 Сказав, і прийшла сарана і гусениця, тьма тьмою.
#35 І пожерли все, що було зелене в країнї їх, і плоди на полі їх пожерли.
#36 І повбивав всякий перворід в країнї їх, первенцїв всієї сили їх.
#37 Випровадив їх з сріблом та золотом, і не було недужого між поколїннями їх.
#38 Зрадїв Египет, як вони вийшли; бо обняв їх страх перед ними.
#39 Він простер хмару, як покривало, й огонь, щоб ніч осьвітити.
#40 Забажали, і перепелиць післав їм, і хлїбом з неба ситив їх.
#41 Розколов скелю і ринула вода, й клекотїла рікою по спеченій землї.
#42 Бо згадав сьвяте слово своє до Авраама, слуги свого;
#43 І випровадив нарід свій з радощами, з торжеством вибраних своїх.
#44 І дав їм землї народів, і забрали в займи труд людей.
#45 Щоб заповідї його сповняли й закони його хоронили. Аллилуя!
##106
#1 Хвалїте Господа! Прославляйте Господа, він бо благий, бо милість його по віки!
#2 Хто виповість великі дїла Божі, звістить всю хвалу його?
#3 Щасливий, хто за правосуддє дбає, і всякого часу творить справедливість!
#4 Спогадай мене, Господи, з благоволеннєм до народу твого! Завитай в мене з спасеннєм твоїм!
#5 Щоб побачити щасну долю вибраних твоїх, звеселитись радощами народу твого, хвалитись наслїддєм твоїм.
#6 Ми согрішили, як і батьки наші, жили не по правдї, творили беззаконнє.
#7 Батьки наші в Египтї не зрозуміли чудес твоїх, не памятали про багацтво милосердя твого, і були впертими коло моря, коло Червоного моря.
#8 Але він спас їх задля імя свого, щоб явити потугу свою.
#9 І кликнув він на Червоне море, й висохло; і велїв їм переходити безоднї, як степи.
#10 І вислобонив їх з руки ненависника, і визволив їх з руки ворога.
#11 Води покрили гнобителїв їх, нї один з них не остався.
#12 Тодї повірили вони словам його, засьпівали хвалу йому.
#13 Та скоро забули дїла його, не чекали на присуд його.
#14 Забаглось їм ласощів в пустинї, і стали скушати Бога в пустинї.
#15 Тодї дав їм, чого бажали, але післав знуреннє душам їх.
#16 І позавидували вони в таборі Мойсейові, і Ааронові, сьвятому в Господа.
#17 Розступилась земля, і проковтнула Датана, і покрила ватагу Авирама.
#18 І бухнув огонь під ватагою, і поломя пожерло беззаконних.
#19 Вони зробили тельця коло Гореба-гори, і покланялись перед литим творищем.
#20 І заміняли славу свою за подобу бика, що травою годується.
#21 Вони забули Бога, спасителя свого, що сотворив велике дїло в Египтї,
#22 Чудеса в країнї Хама, страшне дїло на Червоному морі.
#23 Тодї сказав він, що запропастив би їх, якби Мойсей, вибраний його, не стояв перед ним над проваллю, щоб відхилити ярість його від погибелї.
#24 Потім відріклися землї благословенної, не повірили слову його;
#25 Нарікали в шатрах своїх, на голос Господа не зважали.
#26 Тодї, піднявши руку свою, поклявся, що трупом положить їх в пустинї,
#27 І повалить потомство їх під ярмо народів і розсипле їх по землях.
#28 Пристали вони до Баал-Пегора, й їли жертви мертвих ідолів.
#29 Прогнївили Бога дїлами своїми; і спала на них кара.
#30 Тодї Пинегас, зробивши суд, умилосердив Бога, і кара минула.
#31 І полїчено йому се за справедливість з роду в рід аж по віки.
#32 Ще прогнївили Бога над водами Мериви; і задля них дізнав Мойсей лиха.
#33 Бо так допекли серцю його, що нерозважно говорив устами.
#34 Вони не знищили народів, про котрих говорив їм Господь;
#35 Але помішались з народами, і навчились звичаїв їх.
#36 Почали служити божищам їх, котрі для них сїткою стались.
#37 Синів своїх і дочок своїх в жертву бісам приносили;
#38 Проливали кров невинну, кров синів своїх і дочок своїх, що жертвували їх божищам Канаанським; і осквернилась земля від крові.
#39 І опоганили себе дїлами своїми, і творили блуд починками своїми.
#40 Тодї запалав гнїв Господа на нарід його, і зʼогидїло йому наслїддє його;
#41 Віддав їх в руки народам, і їх ненавидники панували над ними.
#42 Вороги їх гнобили їх, і вони були поневолені під рукою їх.
#43 Часто спасав він їх; вони ж гнївили його радою своєю, і падали за несправедливість свою.
#44 Але він зглянув на їх неволю, як почув моленнє їх;
#45 І згадав він заповіт свій з ними, і жаль йому стало по великостї милосердя його.
#46 І дав їм знайти милосердє в усїх, що в полон їх забрали.
#47 Спаси нас, Господи Боже наш, і збери нас до купи зпоміж народів, щоб могли прославляти сьвяте імя твоє, і хвалитись славою тоєю. Благословен Господь, Бог Ізраїля, по віки! І нехай скаже весь нарід: Амінь! Аллилуя!
##107
#1 Хвалїте Господа! Він бо благий, бо милість його по віки.
#2 Да скажуть вибавлені від Господа, котрих він вислобонив з руки ворога,
#3 І котрих до купи зібрав з країв, зі сходу і заходу, з півночі і від моря.
#4 Вони блукали в пустинї, по степових шляхах, не знайшли місця собі на оселю.
#5 Терплючи голод і смагу, вони томились душею.
#6 Тодї взивали до Господа в тїснотї своїй, і він визволяв їх з біди їх.
#7 І він проводив їх правою дорогою, щоб прийти до людяного міста.
#8 Да славлять Господа за милість його, і чудеса його над синами людськими!
#9 Він бо наситив душу прагнущу, й голодуючу душу сповнив добром.
#10 Седїли вони в тьмі і в тїнї смертї, сковані нуждою і желїзом,
#11 Бувши впертими проти слова Божого і зневажаючи волю Всевишнього,
#12 Тому смирив він серце їх бідою; вони падали, і не було помочі для них.
#13 Тодї Господа вони благали у своїй тїснотї, і він спасав їх з біди їх.
#14 Вивів їх з темноти і з тїнї смертної, і розбив їх кайдани.
#15 Нехай прославляють Господа за милість його і за чудеса його над синами людськими!
#16 Він бо розломив брами мідянї, і сокрушив засуви желїзні.
#17 Безумні — за свої переступні дороги і за свої несправедливостї караються.
#18 Душа їх одвертається від їжи, і вони приближились до воріт смертних.
#19 Тодї благають Господа в своїй тїснотї, і він визволяє їх з біди їх.
#20 Посилає слово своє і вертає їм здоровлє, і спасає їх від домовини їх.
#21 Нехай прославляють Господа за милість його і за чудеса його над синами людськими!
#22 Нехай принесуть жертву хвали, і піснями прославлять дїла його!
#23 Ті, що в суднах пускаються на море, на водах великих мають торгове дїло,
#24 Вони бачать дїла Господнї і чудесні творива його в глибинї;
#25 Рече він, і буйний вітер знявся, що високо підносить филї.
#26 Кидає ними під небо, провалює їх в безодню, в бідї душа їх млїє.
#27 Мотаються, хиляються, як чоловік пяний, поникла вся мудрість їх.
#28 Тодї до Господа вони у своїй тїснотї взивають, і він виводить їх з біди їх.
#29 Він переміняє хуртовину на тишину, і филї втихомирились.
#30 І вони радїють, що стає тихо, і до бажаної пристанї він їх приводить.
#31 Нехай прославляють Господа за милість його і за чудеса його для синів людських,
#32 І возносять його в зборі людей, і в радї старших хвалять його!
#33 Він обертає ріки в пустиню, і жерела водні в суходіл,
#34 Плодовиту землю — в соляний степ, за злобу живущих там.
#35 Він обертає й пустиню в озера водисті, і суходіл в жерела водні;
#36 І поселяє там голодних, і закладають оселю.
#37 Засївають поля, насаджують виноградники, котрі видають овочі і плоди.
#38 Він благословить їх, і вони вельми розмножуються; і скота дає їм не мало.
#39 Часами стає їх меньше, і вони хиляються від неволї, горя і нещастя.
#40 Він кидає сором на князїв, і велить їм блукати в безлюддї і в безвіддї;
#41 Бідного він з нужди видвигає, і роди його, як стадо, розмножує.
#42 Щирі серцем побачать се і звеселяться, і всяка несправедливість зацїпить уста свої.
#43 Хто мудрий, той замітить ті речі, і нехай зрозуміють милостї Господнї.
##108
#1 Пісня, псальма Давидова. Утвердилось серце моє, Боже! Засьпіваю, похвальні піснї засьпіваю; та й душа моя.
#2 Пробудися, псалтире і гуслї! Збудимо ранню зорю.
#3 Буду прославляти тебе, Господи, між народами, і сьпівати тобі між племенами;
#4 Бо милість твоя понад небеса велика, і правда твоя під облаки.
#5 Будь возвисшений, Боже, над небеса, і слава твоя нехай буде по всїй землї!
#6 Щоб спаслися твої любі, рятуй правицею твоєю, і вислухай нас!
#7 Бог сказав в сьвятинї своїй: Заторжествую, роздїлю Сіхему, і долину Суккот розміряю.
#8 Мій Галад, мій Манас, і Єфрем — голови моєї твердинї, Юда скептро моє.
#9 Моаб чаша моя вмивальня; на Едому кину сандали мої. Филистійська земле, ликуй передо мною!
#10 Хто проведе мене до города утвердженого, хто проведе мене аж до Едома?
#11 Хиба не ти, Боже, що відкинув нас, хиба не вийдеш, Боже, з нашими військами?
#12 Пішли нам поміч в тїснотї! Марна надїя на людську защиту.
#13 З Богом докажемо силу; і він розтопче гнобителїв наших.
##109
#1 Проводиреві; псальма Давидова. Боже, хвало моя, не мовчи!
#2 Бо губи грішника і губи зрадливі проти мене відчинились; брехливими язиками говорять проти мене.
#3 Ненависними словами мене обступили, і безвинно напали на мене.
#4 За любов мою ворогують на мене; а я все молюся.
#5 А вони менї злом за добро, за любов ненавистю відплатили.
#6 Пусти на него беззаконника, і сатана нехай стоїть праворуч у него.
#7 Коли на судї стане, нехай вийде виноватий, і благаннє його нехай за гріх полїчиться.
#8 Нехай віку свого не звікує, а уряд його возьме инший!
#9 Сини його будуть сиротами, а жінка його вдовою!
#10 Нехай сини його, блукаючи, на жебри розійдуться, і покинувши пустки свої, хлїба просять!
#11 Лихварь нехай все, що він має, загорне, й чужі люде працю його розхоплять!
#12 Нехай нїкого не має, хто постояв би в добротї до його, і нехай не буде нїкого, хто б сиріт його помилував!
#13 Потомство його нехай згине, в другому поколїнню нехай імя його буде затерте!
#14 Нехай згадаються перед Господом несправедливостї батьків його, і гріх матері його нехай не затреться!
#15 Нехай гріхи їх все будуть перед Господом, а він знищить память їх на землї!
#16 Тому, що не було на думцї в його, творити милість, що до смерти гнобив чоловіка нужденного і бідного і засмученого в серцї.
#17 Любив він проклін, нехай же спаде на його! Не любив благословення, нехай же нїколи не зазнає його!
#18 Прокляттєм, як одежою, зодягався, нехай же як вода просякне внутро його, і, як олїй, костї його проникне!
#19 Нехай буде йому одежою, котрою зодягається, і поясом, котрим все підперезується!
#20 Така доля від Господа нехай буде ворогам моїм, і тим, що проти душі моєї зло говорять.
#21 Ти ж, Господи, Боже, заступи мене задля імені твого! Блага бо милість твоя; спаси мене!
#22 Я бо нужденний і бідний, і серце моє зранене в мене.
#23 Як тїнь, що простирається, я зникаю, як сарана полохаюсь.
#24 Колїна мої від посту охляли, і тїло моє змарнїло.
#25 І став я сьміховиском для них; побачивши мене, головами своїми покивують.
#26 Поможи менї, Господи, Боже мій! Спаси мене по милостї твоїй!
#27 Щоб люде знали, що се рука твоя, Господи, і твоє дїло.
#28 Нехай вони проклинають мене, а ти благослови! Встануть вони, то допусти сором на них, і дай зрадуватись слузї твому!
#29 Вороги мої нехай соромом покриються і ганьбою своєю, як плащом, обгорнуться.
#30 Буду щиро прославляти Господа устами моїми, і серед збору хвалити його.
#31 Бо він стоїть по правицї бідного, щоб спасти його від тих, що душу його судять.
##110
#1 Псальма Давидова. Сказав Господь моєму Господеві: Сядь праворуч коло мене, доки не положу ворогів твоїх підніжком тобі в ноги!
#2 Жезло сили твоєї пришле Господь із Сиона; царюй серед ворогів твоїх!
#3 В день потуги твоєї буде нарід твій готовий у сьвятій оздобі; з лона зарева раннього спаде тобі роса молодостї твоєї.
#4 Клявся Господь, і не пожалує того: Ти сьвященник по віки по постанові Мелхизедека.
#5 Господь по правицї в тебе сокрушає царів в день гнїву свого.
#6 Він зробить суд між народами, покривши землю трупом; розбивши голову, що над великою країною панує.
#7 По дорозї пити ме з потока, тому підніме він голову.
##111
#1 Аллилуя! Прославлю тебе, Господи, всїм серцем, в радї праведних і в зборі.
#2 Дїла Господнї великі, явні всїм, хто любується ними.
#3 Дїла його краса і величиє; і справедливість його по віки.
#4 Чудесні дїла його незабуті; благий і милосердний Господь.
#5 Він дає поживу тим, що бояться його; памятає вічно свій заповіт.
#6 Явив силу дїл своїх народові свойму, щоб дати їм наслїддє народів.
#7 Дїла руки його правда і правосуддє; всї заповідї його вірні;
#8 Установлені на віки вічні; в правдї і правотї виповнені.
#9 Післав збавленнє народові свому, поставивши на віки заповіт свій; сьвяте і страшне імя його.
#10 Страх перед Господом — початок мудростї; добрий розум у всїх, що заповідї сповняють. Хвала його по віки вічні.
##112
#1 Аллилуя! Щасливий чоловік, що боїться Господа, що дуже любить заповідї його!
#2 Насїннє його буде потужне на землї; буде благословений рід праведників.
#3 Достаток і багацтво буде в домі його, і справедливість його буде по віки.
#4 У темряві сходить сьвітло праведникам; він благий і милосердний і справедливий.
#5 Благо чоловікові, що милосердується і пожичає! Він докаже справу свою на судї;
#6 Він бо по віки не захитається; память праведника буде вічна.
#7 Від злої вістки не злякається; серце його безпечне, вповаючи на Господа.
#8 Безпечне серце його; він не боїться, поки не побачить погибелї ворогів своїх.
#9 Він роздає щедро, дає вбогим; справедливість його треває по віки; ріг його в славі буде возвисшений.
#10 Побачить се грішник і розсердиться; скрегочучи зубами, буде пропадати; жаданнє грішників загине.
##113
#1 Аллилуя! Хвалїте, слуги, Господа, хвалїте імя Господнє!
#2 Благословенне імя Господа від нинї по віки вічні.
#3 Від сходу сонця до його заходу да хвалять імя Господа!
#4 Високо над народами Господь, над небесами слава його.
#5 Хто як Господь, Бог наш, що живе на висотах,
#6 Що нахиляється, щоб поглянути на небеса і на землю?
#7 Що з пороху піднімає мізерного чоловіка, з болота підносить бідного,
#8 Щоб посадити його поміж благородними, між благородними народа свого?
#9 Що дає неплідній жити в домі, як щаслива синів мати.
##114
#1 Аллилуя! Як виходив Ізраїль з Египту, дім Якова зпоміж людей чужої мови,
#2 Стала Юдея сьвятинею його, Ізраїль царством його.
#3 Побачило море і розступилось, Йордан назад повернувся.
#4 Гори, як барани, скакали, горби — як ягнята.
#5 Чого ж се ти, море, розступилось? І ти, Йордане, чого назад повернувся?
#6 Ви, гори, що як барани скачите? Ви, горби, як малі ягнята?
#7 Здвигнись перед Господом, земле, перед Богом Якова!
#8 Що обернув скелю в озеро, й добув жерело з кременистої опоки.
##115
#1 Не нам, Господи, не нам, но імені твому дай славу по милостї твоїй, по правдї твоїй!
#2 Чому мають казати народи: Де ж їх Бог?
#3 Але ж Бог наш на небесах; все, що любо йому, він творить.
#4 Божища їх — срібло і золото, твориво рук чоловічих.
#5 Мають уста, і не говорять; очі мають, і не бачать;
#6 Мають уші, і не чують; нїздра мають, і нема в них нюху.
#7 Руки їх не беруть; ноги їх не ходять; не чути жадного голосу з їх горла.
#8 Їм рівні ті, що роблять їх, кожний, що на них вповає.
#9 Ізраїлю, вповай на Господа! Він поміч їх і щит їх.
#10 Доме Ааронів, уповай на Господа! Він поміч їх і щит їх.
#11 Ви, що боїтесь Господа, вповайте на Господа! Він поміч їх і щит їх.
#12 Господь спогадав нас, він буде благословити: Благословити ме дім Ізраїля, благословити ме дім Аарона.
#13 Буде благословити боящихся Господа, малих вкупі з великими.
#14 Помножить вас Господь, вас і дїтей ваших.
#15 Нехай благословить вас Господь, що сотворив небеса і землю.
#16 Небеса, Господнї небеса, а землю дав дїтям людським.
#17 Мертві не будуть хвалити Господа, нї всї ті, що йдуть до місця мовчання.
#18 Ми ж будем прославляти Господа, від нинї по віки. Хвалїте Господа!
##116
#1 Люблю Господа; він бо почув голос мій, благаннє моє;
#2 Він бо прихилив до мене ухо своє; буду призивати його по всї днї мої.
#3 Обняли мене смертні пута, і підземна тїснота постигла мене; в горю і в тузї я зостарівся.
#4 І призвав я імя Господа: Благаю тебе, Господи, спаси душу мою.
#5 Благий Господь і справедливий; і милосердний Бог наш.
#6 Господь заступає простодушних; я знемігся, і він вирятував мене.
#7 Вернись, душе моя, до спокою твого! Бо Господь добродїй твій.
#8 Ти бо спас душу мою від смерти, очи мої від слїз, ногу мою від пропастї.
#9 Буду ходити перед Господом в країнї живих.
#10 Я вірував, тому й казав. Був я дуже прибитий.
#11 Сказав у зворушенню моїм: всї люде обманьчиві!
#12 Чим віддячити менї Господеві за добродїйства його, сотворені менї?
#13 Чашу спасення піднесу, і імя Господа призову.
#14 Сповню Господеві всї обітницї мої, перед всїм народом його.
#15 Дорога перед очима Господа смерть угодників його.
#16 Благаю тебе, Господи, я бо слуга твій; я слуга твій, син слугинї твоєї; ти розбив кайдани мої.
#17 Тобі принесу жертву хвали, і призову імя Господа.
#18 Сповню Господеві всї обітницї мої, перед усїм народом його,
#19 У дворах дому Господнього, серед тебе, Єрусалиме. Аллилуя!
##117
#1 Хвалїте Господа, всї народи! Величайте його, всї люде!
#2 Бо велике милосердє його над нами; і правда Господа пребуде по віки. Хвалїте Господа!
##118
#1 Прославляйте Господа! Він бо благий, милість його пребуде по віки.
#2 Нехай каже Ізраїль, що вічна милість його.
#3 Нехай каже дім Аарона, що вічна милість його.
#4 Нехай кажуть боячіся Господа, що вічна милість його.
#5 З тїсноти кликав я до Господа; Господь вислухав мене, вивів на простір широкий.
#6 Господь зо мною, не злякаюсь; що зможе чоловік заподїяти менї?
#7 Господь зо мною між помічниками моїми, і я побачу втїху мою над ненавидниками моїми.
#8 Лучче вповати на Господа, як покладатись на чоловіка.
#9 Лучче вповати на Господа, як на князїв надїятись.
#10 Всї народи обступили мене; річ певна, — в імени Господа я подужав їх.
#11 Вони обступили мене, окружили мене; річ певна, — в імени Господа я подужав їх.
#12 Обсїли мене, як пчоли; та потахли, як огонь з тернини; річ певна — в імени Господа я подужав їх.
#13 Туго ти вдарив на мене, щоб кинути мене на землю, але Господь допоміг менї.
#14 Господь моя сила і моя пісня, він стався моїм спасеннєм.
#15 Голос торжества і спасення в шатрах справедливостї; правиця Господня доказує дїла потужні.
#16 Піднялась правиця Господа; правиця Господа доказує дїла потужні.
#17 Не вмру, буду жити і росказувати про дїла Господнї.
#18 Тяжко покарав мене Господь, та не віддав мене смертї.
#19 Відчинїть менї ворота справедливостї, я увійду ними, прославлю Господа.
#20 Ось ворота Господнї, праведники ввійдуть ними.
#21 Буду прославляти тебе, ти бо вислухав мене, і стався спасеннєм моїм.
#22 Камінь, котрого відкинули будівничі, угольним каменем стався.
#23 Від Господа се сталося; дивно се в очах наших,
#24 Се день, що сотворив його Господь; радуймося і веселїмся в йому!
#25 О Господи, спаси! Господи, благаю тебе, пошли щасну долю!
#26 Благословенний той, що в імя Господа приходить! З дому Господнього ми благословили вас.
#27 Господь є Бог, і дав нам сьвітло; привяжіть жертву на празник мотузами до рогів жертівника.
#28 Ти Бог мій, і буду прославляти тебе; Боже мій, тебе величати буду.
#29 Прославляйте Господа! Він бо благий, бо милість його вічна!
##119
#1 Алеф. Блаженний, в кого дорога чесна, хто в законї Господа ходить!
#2 Блаженний, хто сьвідчення його хоронить, хто цїлим серцем його шукає,
#3 Хто кривди не робить, його дорогами ходить!
#4 Ти велїв заповідї твої пильно повнити.
#5 Ой коли б дороги мої та вели мене, щоб устави твої хоронити!
#6 Тодї б я не посоромився, на всї заповідї твої зважаючи.
#7 Буду прославляти тебе, навчаючись законів справедливостї твоєї.
#8 Повнити му твої устави; не опусти мене зовсїм. Бет.
#9 Як держати ме чисто парень стежку свою? Коли дбати ме про неї після слів твоїх.
#10 Цїлим серцем моїм шукав я тебе; не дай менї відхилитись від заповідей твоїх!
#11 Слово твоє заховав я в серцї моїм, щоб не согрішити проти тебе.
#12 Благословен будь, Господи! Навчи мене уставів твоїх!
#13 Устами моїми звіщав я присуди уст твоїх.
#14 Дорогами сьвідчень твоїх я більш любувався, як найбільшим багацтвом.
#15 Про заповідї твої буду промишляти, і стежок твоїх пильнувати.
#16 В уставах твоїх моє милуваннє; не забуду слова твого. Гімель.
#17 Твори милість слузї твому, і буду жити і слово твоє хоринити!
#18 Отвори очі мої, і побачу дива закону твого!
#19 Я стороннїй на землї, не крий від мене заповідей твоїх!
#20 Втомилась душа моя від щоденного бажання за присудами твоїми.
#21 Ти погрозив бутним, проклятим, що відступають від заповідей твоїх.
#22 Одверни від мене сором і зневагу! Бо я хоронив сьвідчення твої.
#23 І князї засїдають, змовляються проти мене; слуга ж твій про устави твої промишляє.
#24 Сьвідчення твої моя роскіш, моя рада. Далет.
#25 До пороху пристала душа моя; оживи мене по слову твому.
#26 Про дороги мої росказав я, і ти вислухав мене; навчи мене уставів твоїх!
#27 Дай зрозуміти дорогу росказів твоїх, і буду промишляти про дивні дїла твої.
#28 Ниє душа моя від смутку; піддвигни мене, по слову твому!
#29 Одверни від мене дорогу льживу, і закон твій даруй менї!
#30 Вибрав я дорогу вірностї, твої присуди поставив перед собою.
#31 Я пристав до сьвідчень твоїх; Господи, не дай осоромитись менї!
#32 Пійду дорогою твоїх заповідей, коли зробиш простір серцю мому. Ге.
#33 Навчи мене, Господи, дороги уставів твоїх, і додержу її до кінця життя.
#34 Дай менї розум, і буду хоронити закон твій, і повнити з цїлого серця.
#35 Дай ходити стежкою заповідей твоїх! Бо в тому радість моя.
#36 Нахиляй серце моє до сьвідчень твоїх, а не до користї.
#37 Одверни очі мої, щоб марноти не бачили! Оживи мене в дорозї твоїй.
#38 Сповни слово твоє слузї твому, що благовіє перед тобою.
#39 Одверни від мене сором, котрого я боюся! Твої бо присуди благі.
#40 Глянь, я бажаю росказів твоїх; оживи мене правдою твоєю. Вав.
#41 І пошли менї милість твою, Господи, твоє спасеннє після слова твого!
#42 Тодї дам відповідь кепкуючим з мене, бо я вповаю на слово твоє.
#43 І не відбери зовсїм слова правди від уст моїх! Бо я вповаю на присуди твої.
#44 І хоронити му закон твій, без устанку, все і по віки.
#45 І буду ходити по широкому просторі; бо я шукав заповідей твоїх.
#46 І перед царями говорити му про сьвідчення твої і не посоромлюсь.
#47 І мати му роскоші у заповідях твоїх, любих менї.
#48 І простирати му руки мої до заповідей твоїх, любих менї; і про встанови твої промишляти му. Заїн.
#49 Спогадай слова до слуги твого, на котре казав менї вповати!
#50 Се ж одрада для мене в горю моїм, що слово твоє оживляло мене.
#51 Бутні над міру посьміялись з мене; та я не відхилився від закону твого.
#52 Споминаю, Господи, суди твої одвічні, і даю серцю обраду.
#53 Обгорнув мене гнїв великий на беззаконних, що закон твій покинули.
#54 Устави твої були пїснями для мене в стороннїй оселї моїй.
#55 Ночами згадував я імя твоє, Господи, і повнив закон твій.
#56 Сталось се зо мною, бо я хоронив прикази твої. Хет.
#57 Сказав я, Господи, доля моя, повнити слова твої.
#58 З цїлого серця благав я тебе; будь милостивий для мене, по слову твому!
#59 Про дороги мої промишляв я, і ноги мої повернулись до сьвідчень твоїх.
#60 Я спішився і не гаявся, заповідї твої повнити.
#61 Сїти беззаконних обгорнули мене; та не забув я закону твого.
#62 О півночі встаю, щоб прославляти тебе за праведні суди твої.
#63 Товариш я всїм, що бояться тебе, і тим, що прикази твої шанують.
#64 Милосердя твого, Господи, повна земля; навчи мене уставів твоїх. Тет.
#65 Добро вчинив єси, Господи, слузї твому, по слову твому.
#66 Настав мене на розум добрий і пізнаннє! Бо я вірив заповідям твоїм.
#67 Як ще не був я впокорений, блукав я; тепер же сповняю слово твоє.
#68 Ти благий і благотворящий; навчи мене твоїх уставів!
#69 Бутні зновили брехню проти мене; я сповняю твої велїння.
#70 Серце їх, мов від товщі потовстїло; моя роскіш в законї твому.
#71 Благо менї, що був я впокорений, щоб уставів твоїх навчитись.
#72 Луччий для мене закон уст твоїх, як тисячі золота і срібла. Йод.
#73 Руки твої сотворили і приготовили мене; дай менї розум і навчусь заповідей твоїх.
#74 Боящіся тебе побачать мене і звеселяться, що я вповав на слово твоє.
#75 Знаю, Господи, що суди твої справедливі, і що по правдї ти покарав мене.
#76 Милість твоя нехай буде обрадою для мене, по слову твому до слуги твого!
#77 Змилосердися надо мною, то буду жити! Бо закон твій моя роскіш.
#78 Допусти сором на бутних! Вони бо понижили мене безвинно; я промишляю про велїння твої.
#79 Нехай обернуться до мене, хто сьвідчення твої знає.
#80 Серце моє нехай буде без докору в уставах твоїх, щоб не осоромитись менї. Каф.
#81 Душа моя тужить за спасеннєм твоїм, я вповаю на слово твоє.
#82 Очі мої виглядають слова твого, я кажу: коли потїшиш мене?
#83 Я бо став, мов шкурлат у димі; уставів твоїх я не забув.
#84 Чи довгий ще вік слузї твому? Коли зробиш суд над гонителями моїми?
#85 Бутні люде копали яму для мене, вони, що не ходять по закону твому.
#86 Всї заповідї твої правда. Вони безвинно нападають на мене; допоможи менї!
#87 Мало, що не знищили мене на землї; я ж не покинув заповідей твоїх.
#88 Оживи мене по милостї твоїй, і буду хоронити сьвідченнє уст твоїх! Ламед.
#89 На віки, Господи, слово твоє стоїть твердо на небесах.
#90 З роду в рід правда твоя; ти утвердив землю, і вона стоїть твердо.
#91 По твоїй волї стоїть все до днешного дня, всї бо речі тобі служять.
#92 Як би не закон твій, моя роскіш, я в бідї моїй пропав би.
#93 Нїколи не забуду приказів твоїх; ти бо ними оживив мене.
#94 Я твій, спаси мене! Бо я сповняв повелїння твої.
#95 Засїли на мене беззаконники, щоб погубити мене; я ж на сьвідчення твої зважаю.
#96 У всякої звершеної речі бачив я конець; заповідь же твоя вельми далеко сягає. Мем.
#97 Як же любий менї закон твій! Цїлий день думка моя про його.
#98 Мудрійшим став я над ворогів моїх через заповідї твої, вони бо все зо мною.
#99 Понад усїх учителїв моїх став я розумнїйшим, бо сьвідчення твої на думцї в мене.
#100 Більше розуму в мене, як в старцїв, бо я хоронив прикази твої.
#101 Від всякої лихої стежки спиняю стопи мої, щоб хоронити слово твоє.
#102 Від присудів твоїх я не відхилявся, бо ти, Боже, вчив мене.
#103 Як солодкі слова твої для уст моїх, вони понад мід губам моїм!
#104 Заповідьми твоїми розумним став я, тому ненавиджу всяку стежку льживу. Нун.
#105 Слово твоє сьвітильник перед ногами моїми, і сьвітло на стежцї моїй.
#106 Я клявся хоронити присуди справедливостї твоєї, і встою в слові моїм.
#107 Над міру я похилився, Господи, оживи мене по слову твому!
#108 Прийми ласкаво, Господи, добровільну жертву уст моїх, і навчи мене присудїв твоїх.
#109 Життє моє безустанно в небезпеці, та не забув я закону твого.
#110 Заставили безбожні клїтку на мене, та я від приказів твоїх не відхилився.
#111 Сьвідчення твої як спадьщину вічну взяв я, вони бо радість серця мого.
#112 Я наклонив серце моє, повнити устави твої вічно аж до кінця. Самех.
#113 В кого серце подвійне, ненавиджу, і закон твій люблю.
#114 Ти єси мій притулок і щит мій; на слово твоє вповаю.
#115 Ідїть геть від мене, ви беззаконні, а я хоронити му заповідї Бога мого.
#116 Допоможи менї по слову твому, щоб жити менї, і не дай осоромитись в надїї моїй!
#117 Підопри мене, і я спасуся, і буду все пильнувати устави твої.
#118 Ти всїх відкинув, що від уставів твоїх відхилились, бо мантїйства їх льживі.
#119 Як жужлї, так відгорнув ти всїх беззаконників землї, тому люблю я сьвідчення твої.
#120 Від страху перед тобою жахається тїло моє, і судів твоїх я боюся. Аїн.
#121 Творив я суд і справедливість; не віддай мене ворогам у руки!
#122 Слузї твому будь порукою до доброго; не дай бутним пригнїчувати мене!
#123 Очі мої нетерплячо визирають спасення твого, і слова справедливостї твоєї.
#124 Яви ласку твою слузї твому, і навчи мене уставів твоїх.
#125 Я твій слуга, дай менї зрозуміннє, і пізнаю сьвідчення твої.
#126 Пора Господеві до дїла; вони закон твій зломили.
#127 Тому люблю заповідї твої над золото і над щире золото.
#128 Тому всї прикази твої вважаю зовсїм правими; ненавиджу кожну стежку льживу. Пе.
#129 Дивні сьвідчення твої, тому хоронить їх душа моя.
#130 Обявлене слово твоє просьвічує, дає зрозуміннє людям простодушним.
#131 Устами отвертими лакнув я, бо заповідей твоїх бажав.
#132 Повернися до мене і помилуй мене, як милуєш тих, що імя твоє люблять.
#133 Утверди шаги мої в слові твоїм, і не дай неправотї запанувати надо мною!
#134 Вибави мене з неволї людської, то буду сповняти велїння твої.
#135 Засьвіти лицем твоїм над слугою твоїм, і навчи уставів твоїх!
#136 Потоком плинуть сльози з очей моїх, бо люде не хоронять закону твого. Цаде.
#137 Справедлив єси, Господи, і праві суди твої.
#138 Ти заповідав сьвідчення твої в справедливостї і в повній вірностї.
#139 Ревність моя сушить мене, напасники бо мої забули слова твої.
#140 Слово твоє випробоване, і любе слузї твому.
#141 Малий я і мізерний; та не забув приказів твоїх.
#142 Справедливість твоя, вічна справедливість, і закон твій правда.
#143 Скорбота і горе постигли мене; та заповідї твої роскіш моя.
#144 Справедливість сьвідчень твоїх вічна; дай менї зрозуміннє, і жити му! Коф.
#145 З цїлого серця кликав я; вислухай мене, Господи! Устави твої хоронити му.
#146 До тебе кликав я; спаси мене і сьвідчення твої сповняти му.
#147 Перед досьвітом вставши, благав я; вповав на слово твоє.
#148 Очі мої випереджували сторожу нічню, щоб над словом твоїм промишляти.
#149 Почуй голос мій по милостї твоїй; Господи, по суду твому оживи мене.
#150 Приближились ті, що задумали лихо; від закону твого вони далеко стали.
#151 Близько єси, Господи, і всї заповідї твої правда.
#152 Від давна знаю із сьвідчень твоїх, що ти утвердив їх на віки. Реш.
#153 Споглянь на горе моє і вибави мене! Я бо не забув закону твого.
#154 Заступи справу мою і визволи мене! Оживи мене по слову твому!
#155 Далеко від беззаконних спасеннє, вони бо не дбають про устави твої.
#156 Велика милість твоя, Господи; оживи мене по правосуддю твому.
#157 Багацько в мене напасників і гнобителїв моїх; від сьвідчень твоїх я не відхилився.
#158 Бачив я невірних, і вони були огидою для мене, бо не хоронили слова твого.
#159 Дивись, як я люблю велїння твої; по милостї твоїй, Господи, оживи мене!
#160 Основа слова твого правда, і всякий присуд справедливостї твоєї вічній. Шін.
#161 Безвинного гонили мене дуки; та слова твого боїться серце моє.
#162 Радїю словом твоїм, як той, хто здобич велику находить.
#163 Брехню ненавиджу й гидую нею; закон твій люблю я.
#164 Сїм раз у день хвалю тебе за присуди справедливостї твоєї.
#165 Великим спокоєм радуються ті, що люблять закон твій і нема для них спотикання.
#166 Я вповав на спасеннє твоє, Господи, і сповняв заповідї твої.
#167 Душа моя хоронила сьвідчення твої, і вони менї вельми любі.
#168 Твої велїння і сьвідчення сповняв я, всї бо дороги мої перед тобою. Тав.
#169 Моє благаннє нехай прийде близько до тебе, Господи! Дай менї зрозуміннє, по слову твому.
#170 Моє моленнє нехай дійде до тебе! Вирятуй мене, по слову твому.
#171 Уста мої віддадуть хвалу тобі, коли навчиш мене уставів твоїх.
#172 Язик мій грімко промовить слово твоє, всї бо заповідї твої справедливість.
#173 Простягни руку твою на поміч менї! Твої бо велїння вибрав я.
#174 Тужив я за спасеннєм твоїм, Господи, і закон твій роскіш моя.
#175 Дай жити душі моїй, і буде тебе хвалити, і присуди твої нехай поможуть менї!
#176 Блукаю, мов вівця заблудивша; шукай слугу твого! Я бо не забув заповідей твоїх.
##120
#1 Посходня пісня. До Господа покликав я в тїснотї моїй, і він вислухав мене.
#2 Господи, визволи душу мою від уст льживих, від язика зрадливого!
#3 Що дасть тобі, і що причинить тобі язик зрадливий?
#4 Гострі стріли потужного і тернове угля.
#5 Горе менї, що проживаю у Мосоха, перебуваю в шатрах Кедарських!
#6 Довго жила душа моя між тими, що ненавидять спокою.
#7 Я бажаю спокою, як же про се говорю, то вони за війною.
##121
#1 Посходня пісня. Очі мої підношу на гори, звідки поміч моя прийде.
#2 Поміч моя від Господа, що сотворив небо і землю.
#3 Не дасть нозї твоїй спіткнутись; твій сторож не дрімає.
#4 Бач! Сторож Ізраїля не задрімає, і не засне він.
#5 Господь сторож твій, Господь тїнь твоя, праворуч у тебе.
#6 Не вдарить на тебе сонце в день, нї в ночі місяць.
#7 Господь заступить тебе від всякого лиха, він заступить душу твою.
#8 Заступить Господь вихід твій і вхід твій від нинї по віки.
##122
#1 Посходня пісня Давидова. Звеселився я, коли казали менї: Ходїм до дому Господнього!
#2 Наші ноги стояти муть у брамах твоїх, Єрусалиме!
#3 Єрусалиме! Збудований, як город, кріпко замкнутий,
#4 Куди поколїння приходять, поколїння Господнї, на сьвідченнє Ізраїля, імя Господнє прославляти!
#5 Там бо стоять престоли суду, престоли дому Давидового.
#6 Просїть спокою для Єрусалиму! Нехай дасть Бог щасну долю тим, що люблять тебе!
#7 Нехай буде мир серед мурів твоїх, і супокій певний в палатах твоїх!
#8 Задля братів моїх і другів моїх скажу: мир з тобою!
#9 Ради дому Господа, Бога нашого, всякого добра тобі бажаю.
##123
#1 Зняв я очі мої до тебе, живущий на небесах!
#2 Ось бо, як очі слугів на руку панів своїх, як очі служки на руку господинї своєї, так позирають очі наші на Господа, Бога нашого, аж помилує нас.
#3 Помилуй нас, Господи, помилуй нас! Бо надто ми наситились від погорди;
#4 Душа наша надто наситилась від посьмішки ледачих, від погорди бутних людей.
##124
#1 Посходня пісня Давидова. Як би не Господь, що був з нами — скажи бо Ізраїлю! —
#2 Як би не був Господь з нами, коли люде проти нас встали,
#3 То живцем проковтнули б нас, як запалав гнїв їх проти нас;
#4 Затопили би нас води, рвучі потоки залили б душу нашу;
#5 З шумом пронесли б ся буйні води понад душею нашою.
#6 Благословен Господь, що не дав нас зубам їх на здобич.
#7 Душа наша спаслась, як пташина із сельця птахоловця; сельце розірвалось, і ми спаслися.
#8 Поміч наша в імени Господа, що сотворив небо і землю.
##125
#1 Посходня пісня. Вповаючі на Господа подібні горі Сиону, що не хитається і вічно перебуде.
#2 Кругом Єрусалиму гори; так і Господь кругом народу свого, від нинї по віки.
#3 Бо жезло беззаконня не спочине на долї праведних, щоб праведні не простягли рук своїх на кривду.
#4 Благотвори, Господи, добрим і людям щирого серця!
#5 Хто ж повернув на свої криві дороги, того поверне Господь вкупі з тими, що беззаконнє роблять. Мир Ізраїлеві!
##126
#1 Посходня пісня. Як вертав Господь невольників Сиона, були ми, наче в снї нам здавалось.
#2 Тодї були уста наші повні втїхи, а з губ наших піснї лунали. Тодї між народами казали: Велике дїло сотворив Господь над ними!
#3 Велике диво явив Господь над нами; ми радїли серцем.
#4 Верни, Господи, невільників наших, як потоки на спражену землю!
#5 Хто сїє з сльозами, той збере з піснями.
#6 Іде з плачом, несе сїмя сїяти; вертає домів веселий, несучи снопи свої.
##127
#1 Посходня пісня Соломонова. Коли Господь не будує дому, даремно трудяться будівничі; коли Господь не стереже міста; даремне пильнує сторожа.
#2 Даремне встаєте ви рано, лягаєте пізно, і їсьте хлїб гіркий; дає він і сон тим, кого любить.
#3 Ось і дїти, наслїддє Господнє, плід тїлесний народа.
#4 Як стріли в руках сильного, так сини молодого віку.
#5 Щасливий чоловік, що наповнив ними сагайдака свого!
#6 Не осоромляться вони, говоривши у воротях з ворогами.
##128
#1 Посходня пісня. Щасливий всякий чоловік, що боїться Господа, що дорогами його ходить.
#2 Бо живити мешся працьою рук твоїх; будеш щасливий, і добре тобі буде.
#3 Жінка твоя буде серед дому твого, як плодовитий кущ виноградний; сини твої, як відрослї на дереві оливному кругом стола твого.
#4 Ось, так буде благословенний чоловік, що Господа боїться.
#5 Благословити ме тебе Господь із Сиона, і нехай дасть тобі бачити щасливу долю Єрусалиму по всї днї життя твого,
#6 І бачити дїти дїтей твоїх! Мир Ізраїлеві!
##129
#1 Посходня пісня. Часто неволили мене від молодостї моєї, — нехай скаже Ізраїль —
#2 Часто неволили мене від молодостї моєї, все ж таки не подужали мене.
#3 На хребтї в мене орали плугатарі, побороздили довгі скиби свої.
#4 Господь справедливий; він порозрізував посторонки беззаконних.
#5 Нехай осоромляться і відступлять всї ненавидячі Сиона!
#6 Нехай будуть, як трава на криші, що скорше сохне, нїж вирвуть її,
#7 Котрою жнець не наповнить жменї своєї, нї вязальниця лона свого;
#8 А прохожі не скажуть: Помагай Бог вам! Благословимо вас імям Господнїм.
##130
#1 Посходня пісня. З глибинї кличу до тебе, Господи!
#2 Господи, почуй голос мій! Нехай слухи твої повернуться до голосу мого благання!
#3 Коли ти, Господи, будеш памятати несправедливостї, — Господи, хто встоїть?
#4 Та в тебе є помилуваннє, щоб люде благовіли перед тобою.
#5 Надїюсь на Господа; душа моя надїється, і вповаю на слово його.
#6 Душа моя дожидає Господа, більше як сторожа ранку, як сторожі ранку.
#7 Вповай, Ізраїлю, на Господа! Бо в Господа милість і багацтво спасення в його.
#8 І він спасе Ізраїля від всїх несправедливостей його.
##131
#1 Посходня пісня Давидова. Господи! Не виноситься серце моє, нї гордують очі мої; і не ганяю за речами, що за великі і за дивні для мене.
#2 Чи не втихомирив я і не заспокоїв душу мою, як відлучене дитятко при матері своїй? Душа моя, як відлучена дитинка, в мене.
#3 Вповай, Ізраїлю, на Господа від нинї по віки.
##132
#1 Посходня пісня. Спогадай, Господи, Давида і всї скорби його.
#2 Як він клявся Господеві, робив обітницю могучому Богу Якова:
#3 „Не ввійду до шатра дому мого, не ляжу на постелї відпочити;
#4 Не дам спати очам моїм, нї дрімати повікам моїм,
#5 Поки не знайду для Господа оселї, дому для Бога Якова!‟
#6 Ось ми чували про неї в Ефратї, знайшли її на полях Яарських.
#7 Ходїмо, ввійдемо до дому його, поклонимось у підніжя ніг його!
#8 Встань, Господи, поступи на місце спокою твого, ти і скеня сили твоєї.
#9 Сьвященники твої нехай правдою зодягнуться, а угодники твої нехай торжествують!
#10 Задля Давида, слуги твого, не відсилай від себе лице помазанця твого!
#11 Клявся Господь Давидові правдою, не відступить він від неї: З плоду тїла твого посаджу на твоїм престолї.
#12 Коли сини твої хоронити муть заповіт мій і велїння мої, котрих навчу їх, то й сини їх по всї часи седїти муть на твоїм престолї.
#13 Бо Господь вибрав собі Сиона, бажав його собі за оселю.
#14 Ось місце мого вічного спокою; ту оселюся, бажав бо я того.
#15 Буду щедро благословити їду його, вбогих його хлїбом до сита нагодую.
#16 Сьвященників спасеннєм зодягну, і побожні люде його радуватись будуть.
#17 На тому місцї дам рости рогові Давида; я приготовив сьвітильника для помазанця мого.
#18 Ворогів його соромом покрию, а на йому сияти ме корона його.
##133
#1 Посходня пісня Давидова. Глянь, як добре і як любо, коли брати жиють вкупі!
#2 Як пахуще миро на голові, що на бороду спадає, на бороду Аарона, що спадає на край одежі його;
#3 Як роса Єрмонська, що на горби Сиона спадає; там бо післав Господь людям благословеннє і життє по віки.
##134
#1 Посходня пісня. Нуте, прославляйте Господа, всї слуги Господнї, що по ночам стоїте в домі Господньому!
#2 Підносїте руки ваші до сьвятинї, і хвалїте Господа!
#3 Нехай благословить тебе Господь із Сиона, що сотворив небо і землю!
##135
#1 Аллилуя. Хвалїте імя Господа! Хвалїте його, слуги Господнї!
#2 Що стоїте в домі Господньому, у дворах дому Бога нашого.
#3 Хвалїте Господа, благий бо Господь; сьпівайте псальми імени його, воно бо любе.
#4 Бо Господь вибрав собі Якова, Ізраїля — як власність свою.
#5 Знаю бо, що Господь великий, і Владика наш понад усїма богами.
#6 Все, що Господеві подобається, творить він на небесах і на землї, на морях і в глибинях.
#7 Підносить хмари понад землю, дає дощ з блискавками, виводить вітра із сховищ його.
#8 Він повбивав перворіднїв в Египтї, від чоловіка до скоту.
#9 Явив ознаки і чудеса серед тебе, Египте, над Фараоном і над всїма слугами його;
#10 Погромив великі народи, і повбивав потужних царів:
#11 Сигона, царя Аморійського, і Ога, царя Базанського, і всї царства Канаанські;
#12 І віддав землю їх в наслїддє Ізраїлю, в наслїддє народові свому.
#13 Господи, імя твоє вічне; Господи, память твоя з роду в рід.
#14 Бо Господь зробить суд над народом своїм, і змилосердиться над своїми слугами.
#15 Божища народів — срібло й золото, твориво рук людських.
#16 Уста мають, і не заговорять; очі мають, і не бачать;
#17 Уші мають, і не чують, і в устах їх нема диху.
#18 Рівні їм ті, що роблять їх, кожний, що на їх вповає.
#19 Доме Ізраїля, прославляйте Господа! Доме Аарона, прославляйте Господа!
#20 Доме Левії, прославляйте Господа! Боячіся Господа, прославляйте Господа!
#21 Да буде благословен Господь від Сиона, що живе в Єрусалимі! Аллилуя!
##136
#1 Хвалїте Господа! Він бо благий, милість його вічна.
#2 Хвалїте Бога над богами! Бо милість його вічна.
#3 Хвалїте Пана над панами! Бо милість його вічна;
#4 Він один творить чудеса, бо милість його вічна;
#5 Він премудро сотворив небеса, бо милість його вічна;
#6 Він утвердив землю над водами, бо милість його вічна;
#7 Він сотворив великі сьвітла, бо милість його вічна;
#8 Сонце, що має правити в день, бо милість його вічна;
#9 Місяць і зорі, що мають правити в ночі, бо милість його вічна;
#10 Він покарав Египет на перворіднях, бо милість його вічна;
#11 Вивів зміж них Ізраїля, бо милість його вічна;
#12 Сильною рукою і піднесеним рамям, бо милість його вічна;
#13 Він розполовив Червоне море, бо милість його вічна;
#14 І провів Ізраїля крізь його, бо милість його вічна;
#15 А Фараона і військо його кинув у Червоне море, бо милість його вічна;
#16 Провів нарід свій через пустиню, бо милість його вічна;
#17 Погромив царів великих, бо милість його вічна;
#18 Повбивав царів потужних, бо милість його вічна;
#19 Сигона, царя Аморійського, бо милість його вічна;
#20 І Ога, царя Базанського, бо милість його вічна;
#21 І землю їх дав в наслїддє, бо милість його вічна;
#22 В наслїддє Ізраїлеві, слузї свому, бо милість його вічна;
#23 Він спогадав нас, як ми були понижені, бо милість його вічна;
#24 Вирятував нас від ворогів наших, бо милість його вічна;
#25 Він дає поживу всякому тїлу, бо милість його вічна;
#26 Хвалїте Господа небесного! Бо милість його вічна.
##137
#1 Над ріками Вавилона, там сидїли ми і плакали, як Сиона спогадали.
#2 На вербах її повішали ми псалтирі наші.
#3 Там бо захотїли від нас слова піснї і радостї ті, що в неволю нас забрали, знущались над нами: „Нуте, засьпівайте нам пісень Сионських!‟
#4 Як же нам пісень Господнїх на чужій землї сьпівати?
#5 Коли забуду тебе, Ерусалими, нехай праву руку мою віднїме в мене!
#6 Нехай язик мій прилипне до гортанї моєї, коли не згадаю тебе, як не поставлю Єрусалима над усї радощі мої!
#7 Не забудь, Господи, день Єрусалима синам Едомським, що кричали: Руйнуйте, до нащадку його руйнуйте!
#8 О дочко Вавилона, ти окаянна! Щасливий, хто відплатить тобі все, що ти заподїяла нам.
#9 Щасливий, хто, вхопивши дїточок твоїх, розібє їх о камінь!
##138
#1 Давидова. Буду прославляти тебе з цїлого серця, і псальми тобі сьпівати перед потугами.
#2 Буду поклонятись перед сьвятим храмом твоїм, і хвалити імя твоє задля милостї і правди твоєї; ти бо над усе возвеличив слово твоє й імя твоє.
#3 В день, як я кликав тебе, ти озвався до мене; ти підняв силу душі моєї.
#4 Будуть прославляти тебе, Господи, всї царі землї, коли почують слова уст твоїх;
#5 І будуть сьпівати про дороги Господнї, і про велику славу Господню!
#6 Господь високо; але він бачить пониженого, і гордого з далека пізнає.
#7 Коли жити му в тїснотї, ти оживиш мене; проти лютостї ворогів моїх простреш руку твою, і правиця твоя заступить мене.
#8 Господь докіньчить за мене; Господи, милість твоя вічна! Не покидай дїла рук твоїх!
##139
#1 Проводиреві хора; псальма Давидова. Господи! Ти розглянув мене, і пізнав.
#2 Ти знаєш, коли я сяду, і коли встану; ти з далека розумієш думки мої.
#3 Ти бачиш стежку мою і місце відпочинку, і всї дороги мої знаєш.
#4 Бо ще нема слова на язику в мене, а вже ти Господи, добре все знаєш.
#5 З заду і з переду обступив мене! і руку свою положив на мене.
#6 Розуміннє, надто — дивне, надто високе для мене, не здолїю збагнути його.
#7 Куди йти менї перед духом твоїм, куди втекти менї від лиця твого?
#8 Зійшов би я на небо, — ти там єси; спочив би я під землею, і там ти єси.
#9 Взяв би я крила в зорі ранньої, та й на самому краю моря осївся,
#10 І туди б рука твоя провела мене, і правиця твоя попала.
#11 І сказав би я: Тьма таки покриє мене, то й в ночі стане сьвітло кругом мене.
#12 І тьма не затьмить перед тобою, і ніч яснїє як день; тьма — одно що сьвітло.
#13 Ти сотворив внутро моє; ти зложив мене в утробі матері моєї.
#14 Прославляю тебе за те, що дав снагу менї предивну. Дїла твої чудесні, душа моя добре се знає.
#15 Не були втаєні костї мої перед тобою, коли в тайнї постав я, як тая грудка в долїшнїх місцях землї штучно зложена.
#16 Очі твої бачили зародок мій, і в книзї твоїй все було записано; минали днї, як костї творились, від часу того, як ще нї одної не було.
#17 Як любі для мене думки твої, Боже! Як велика безлїч їх!
#18 Полїчив би, та більше їх, як піску. Пробуджаюсь, і я ще з тобою.
#19 О коли б ти, Боже, погубив беззаконника! І ви, людожери, відступіться геть від мене!...
#20 Та ворогів твоїх, що згадують тебе для беззаконня, що за марним ганяють.
#21 Чи не мати менї ненавистї проти тих, що тебе ненавидять, і не гидитись тими, що проти тебе встали?
#22 Повною ненавистю ненавиджу їх; вони вороги в мене.
#23 Розглянь мене, Боже, і пізнай серце моє! Випробуй мене, і пізнай думки мої!
#24 І подивись, чи йду я дорогою труду, і веди мене дорогою вічною.
##140
#1 Проводиреві хора; псальма Давидова. Визволи мене, Господи, від лихих людей! Від чоловіка насильного, заступи мене!
#2 Котрі злобу в серцї замишляють, що дня до бою збираються.
#3 Гострять язик свій, як у змія; їдь гадюча в устах їх.
#4 Сохрани мене, Господи, від рук беззаконного, від чоловіка насильного заступи мене, котрі задумали спинити кроки мої.
#5 Горді тайно заставили на мене сїла і посторонки, розіпняли сїтку при дорозї, западню приготовили для мене.
#6 Сказав я до Господа: ти Бог мій! Почуй, Господи, благаннє моє!
#7 Господь — Владика мій, твердиня снасення мого; ти покрив голову мою в день бою.
#8 Не дай, Господи, напасникові оскому зігнати, не пособи задумам його! Не дай вознестись їм.
#9 Отрута окружаючих мене, зараза з уст їх нехай на них самих спаде.
#10 Нехай посиплеться на них горюче угля! Нехай Бог кине їх в огонь, у вир, щоб не спаслися!
#11 Чоловіку злорічивому, щоб не було життя йому на землї; чоловіка насильного, щоб злоба у пропасть його загнала.
#12 Я знаю, що Господь явить правосуддє пригнобленим, справедливість бідним.
#13 І будуть праведні імя твоє прославляти, щирі серцем лице твоє оглядати.
##141
#1 Псальма Давидова. Господи! До тебе кликав я, поспіши до мене! Почуй голос мій, коли до тебе взиваю!
#2 Буде ж молитва моя, як кадило, перед тобою, простираннє рук моїх, як жертва вечірня!
#3 Постав, Господи, сторожу губам моїм! Пильнуй дверей уст моїх!
#4 Не дай серцю мому до злого прихилятись, в неправотї з людьми накладати, що беззаконнє творять; та й щоб не бути менї учасником ласощів їх.
#5 Нехай покарає мене праведний, — се доброта; нехай докоряє мене, — се олива на голову; не одвернеться голова моя, бо навіть за лихі їх вчинки буде моя молитва за них.
#6 Як скинуть суддїв їх стрімголов із скелї, тодї буде чути слова мої, які вони милі.
#7 Як земля зʼорана і розбита, так костї наші розсиплються в челюстях пропастї підземної.
#8 Та на тебе, Господи, Владико мій, очі мої поглядають, на тебе вповаю; не відкинь душі моєї!
#9 Сохрани мене від сїл, що вони заставили на мене, і від западнї тих, що творять дїла беззаконні!
#10 Дай беззаконним попасти в їх власні сїти, а менї перейти мимо.
##142
#1 Научна пісня Давидова. Молитва, як був в печері. Голосом моїм взиваю до Господа, голосом моїм до Господа молюся.
#2 Виллю перед ним жаль мій, виявлю перед ним тїсноту мою.
#3 Як дух мій знемігся в мене, то знав ти стежку мою. На дорозї, де ходив я, заставили тайно сїла на мене.
#4 Гляну правобіч мене, та й бачу: нема нїкого, хто б пізнав мене; нема жадного притулку для мене, нїхто не дбає про душу мою.
#5 До тебе взивав я, Господи, кажучи: Ти моє прибіжище, моя доля в країнї живих!
#6 Зглянься на поклик мій, бо я вельми знемігся; спаси мене від гонителїв моїх, вони бо надто сильні для мене.
#7 Виведи з темницї душу мою, да прославлю імя твоє! Праведні обступлять мене, коли явиш менї милість твою.
##143
#1 Псальма Давидова. Господи, вислухай молитву мою, нахили ухо до благання мого! Вислухай мене по вірностї твоїй, по справедливостї твоїй!
#2 І не входи в суд із слугою твоїм, нїхто бо з живих не оправдиться перед тобою.
#3 Бо ворог слїдить душу мою, топче життє моє до землї, закопує мене у темних місцях, як мерцїв давно померших.
#4 І дух мій охляв в мене, серце моє ниє.
#5 Згадаю днї давні, про дїла твої промишляючи; думаю-гадаю над творивом рук твоїх.
#6 До тебе простираю руки мої; як спрагнена земля, так душа моя тебе жадає.
#7 Поспіши, Господи, вислухай мене! Дух мій холоне. Не крий лиця свого передо мною! ато буду як ті, що йдуть в домовину!
#8 Вранцї дай почути милість твою! Бо на тебе вповаю. Яви менї дорогу, котрою ступати маю! Бо до тебе підношу душу мою.
#9 Рятуй мене, Господи, від ворогів моїх! До тебе прибігаю.
#10 Навчи мене творити волю твою! Ти бо єси Бог мій; дух твій благий нехай по рівнинї веде мене.
#11 Задля імени твого, Господи, оживи мене; у твоїй справедливостї виведи душу мою з тїсноти!
#12 А по милостї твоїй вигуби ворогів моїх, і гнобителїв душі моєї занапасти! Я бо слуга твій.
##144
#1 Давидова. Благословен Господь, скеля моя; він навчає руки мої до бою, до війни палцї мої!
#2 Він моя милість і огорода моя, твердиня моя висока і мій спаситель; щит мій, і той, на кого я вповаю, котрий корить народ мій під мене.
#3 Господи, що таке чоловік, щоб тобі знати про його, той син чоловічий, щоб ти зважав на його?
#4 Чоловік, як той подих; днї його, як тїнь, що перелїтає.
#5 Господи, прихили небо твоє, і зійди на долину! До гір торкнися, нехай задимують!
#6 Блискай блискавками, і розсип їх! Пусти стріли твої, й замішай їх!
#7 Простри руку твою з висоти, вихопи мене, і вирятуй із вод великих, із руки чужинцїв.
#8 Уста їх про марне говорять, а правиця їх є правиця брехнї!
#9 Боже, нову пісню тобі засьпіваю, на псалтирі десятострунній до похвальної піснї тобі заграю;
#10 Тобі, що даєш спасеннє царям, ізбавляєш Давида, слугу свого, від меча смертиносного.
#11 Вихопи мене і вирятуй з руки чужинцїв, котрих уста про марне говорять, а котрих правиця є правиця брехнї!
#12 Щоб сини наші були, як висадки, зрощені в їх молодостї; дочки наші стрункі, як тесані стовпи угольні збудованої палати;
#13 Щоб засїки наші були повні, всяким хлїбом багаті; щоб скотина наша тисячма множилась, десятки тисяч по вертепах наших;
#14 Щоб корови наші телились; щоб не було влому, і жадного убитку, і жадної лайки на улицях наших.
#15 Щасливий нарід, в котрого така доля! Щасливий нарід, котрому Господь — Бог його!
##145
#1 Похвальна пісня Давидова. Вознесу тебе, мій Боже, і царю, і буду прославляти імя твоє по віки.
#2 Щодня буду величати тебе, і імя твоє хвалити по віки.
#3 Великий Господь і вельми достойний хвали, і величчє його недослїдиме.
#4 Рід перед родом прославить твори твої, і звістить про могучі дїла твої.
#5 Роскажу про пишну красу величчия твого, і про чудеса твої,
#6 Будуть говорити про силу страшних дїл твоїх, а я звіщу про великі дїла твої.
#7 Вознесуть память за велику благість твою, і піснями прославлять справедливість твою.
#8 Господь ласкавий і милосердний, до гнїву повільний і милостю великий.
#9 Господь благий до всїх, і милосердє по над усї дїла його.
#10 Возхвалять тебе, Господи, всї творива твої, а праведні твої люде прославлять тебе.
#11 Будуть розказувати про величчє царства твого, і проповідувати про силу твою,
#12 Щоб явити дїтям людським потужні дїла його, і пишну славу царства його.
#13 Царство твоє, царство всїх віків, і влада твоя через всї роди.
#14 Господь піддержує всїх падаючих, і підносить всїх похилившихся.
#15 Очі всїх на тебе споглядають, і ти даєш їм свого часу поживу їх.
#16 Одкриваєш руку свою, і насичуєш всяке живе, як котре бажає.
#17 Господь справедливий у всїх дорогах своїх, і благий у всїх дїлах своїх.
#18 Господь близько до всїх, хто кличе його, до всїх, що кличуть його в правдї.
#19 Він сповняє бажаннє тих, що бояться його; чує благаннє й спасає їх.
#20 Господь хоронить всїх, що люблять його, а беззаконних погубляє.
#21 Да звістять хвалу Господню уста мої; і всяке тїло да прославить сьвяте імя його по віки!
##146
#1 Аллилуя! Хвали, душе моя, Господа!
#2 Буду хвалити Господа, поки життя мого, буду сьпівати псальми Богові моєму, поки мене стане.
#3 Не вповайте на князїв, на сина чоловічого; нема в його спасення!
#4 Вийде дух з його, знов до землї своєї він вертає; того ж дня самого задуми його марою стали.
#5 Щасливий той, кому дає поміч Бог Якова, в кого надїя на Господа Бога його!
#6 Що сотворив небо і землю, море і все, що в йому; що стереже вірність по віки;
#7 Творить правосуддє пригнобленим, дає хлїба голодним. Господь вязнїв визволяє.
#8 Господь слїпим очі вітворяє, Господь пригноблених підносить, Господь любить праведних;
#9 Господь захожих заступає, він сироту і вдову піддержує; а дорогу беззаконних на бік повертає.
#10 Да царствує по віки Господь, Бог твій, Сионе, з роду в рід. Аллилуя!
##147
#1 Хвалїте Господа! Бо се благо; сьпівайте Богові нашому, бо се любо; пісня похвальна належить ся йому.
#2 Господь будує Єрусалима, він збирає прогнаних людей Ізраїля.
#3 Він сцїляє розбитих серцем, і завязує рани їх.
#4 Він перелїчує безлїч звізд, і кожну імям називає.
#5 Великий наш Владика, і велика його сила; розумінню його нема міри.
#6 Господь нужденних підносить, а беззаконних принижує до землї.
#7 Засьпівайте Господеві похвальну пісню! Сьпівайте псальми Господеві нашому при гуслях!
#8 Він хмарами покриває небо, і посилає дощ на землю, він ростить траву на горах;
#9 Дає скотинї поживу її, і молодим крукам, що квилять.
#10 Не в силї коня він любується, і не стегна пареня йому до вподоби.
#11 Господеві любі боячіся його, і хто вповає на милість його.
#12 Возвісти славу Господеві. Єрусалиме! Хвали, Сионе, Бога твого!
#13 Він бо укріпив засуви брам твоїх, благословить дїтей твоїх серед тебе;
#14 Ставить мир у твоїх границях, насичує тебе плодом пшеницї;
#15 Він посилає слово твоє на землю, і скоро несуться глаголи його;
#16 Дає снїг, як вовну, як попіл, іней розсипає;
#17 Кидає град грудками; хто встоїть перед його морозом?
#18 Пошле слово своє, і все тане; подує вітром своїм, — шумлять води.
#19 Він звіщає слово своє Якову, устави свої і присуди свої Ізраїлю.
#20 Жадному народові не вдїяв того, і присудів його вони не пізнали. Алилуя!
##148
#1 Возвісти славу Господеві, Єрусалиме! Хвали, Сионе, Бога твого!
#2 Він бо укріпив засуви брам твоїх, благословить дїтей твоїх серед тебе;
#3 Ставить мир у твоїх границях, насичує тебе плодом пшеницї;
#4 Він посилає слово твоє на землю, і скоро несуться глаголи його;
#5 Дає снїг, як вовну, як попіл, іней розсипає;
#6 Кидає град грудками; хто встоїть перед його морозом?
#7 Пошле слово своє, і все тане; подує вітром своїм, — шумять води.
#8 Він звіщає слово своє Якову, устави свої і присуди свої Ізраїлю.
#9 Жадному народові не вдїяв того, і присудів його вони не пізнали. Аллилуя!
##149
#1 Аллилуя! Хвалїте Господа з небес, хвалїте його на висотах.
#2 Хвалїте його, всї ангели його! Хвалїте його, всї войнства небесні!
#3 Хвалїте його, сонце і місяць! Хвалїте його, всї ясні зорі!
#4 Хвалїте його, ви небеса небес, і ви води над небесами!
#5 Да хвалять імя Господнє! Він бо велїв, і вони сотворились,
#6 І поставив їх на всї часи і на віки; положив закони, і не переступлять їх.
#7 Хвалїте Господа, земні творива, ви велетнї морські і всї безоднї!
#8 Огонь і гряд, снїг і мрака, ти бурний вітре, що сповняєш слово його;
#9 Ви гори і узгіря, садовина і всї кедри,
#10 Дикі зьвіри і всякий скот, повзаюча зьвірина і пташина крилата;
#11 Ви царі землї і всї народи, ви князї і всї суддї землї;
#12 Ти юнацтво і ви дївчата, ви старі з дїточками!
#13 Да хвалять імя Господа! Бо вивисшилось імя тілько його одного, величчє його над землею і небесами. Аллилуя!
##150
#1 Аллилуя! Засьпівайте Господеві нову пісню, хвалу його в соборі праведних його!
#2 Да звеселиться Ізраїль Сотворительом своїм; сини Сиона да зрадуються Царем своїм!
#3 Да хвалять імя його хором, при тимпанах і гуслях засьпівають йому похвальні піснї!
#4 Бо Господь любується своїм народом; він украшає смиренних спасеннєм.
#5 Да торжествують праведні в славі, радуються на ложах своїх!
#6 Славославія Богу в устах їх, і обосторонь гострий меч в руцї їх,
#7 На одмщеннє народам і кару племенам;
#8 Щоб царів їх в кайдани забити, й дуків їх в желїзні пута закувати;
#9 Сповнити над ними суд написаний. Така слава для всїх угодників його. Хвалїте Господа!
###GAL
###!! Посланнє Сьв. Апостола Павла до Галат
###! Галат
##1
#1 Павел апостол (не від людей і не через чоловіка, а через Ісуса Христа й Бога Отця, що воскресив Його з мертвих),
#2 і все браттє, що зо мною, церквам Галацьким:
#3 Благодать вам і мир од Бога Отця і від Господа нашого Ісуса Христа,
#4 що віддав себе за гріхи наші, щоб збавити нас від сього віку лукавого, по волї Бога й Отця нашого,
#5 котрому слава на віки вічні. Амінь.
#6 Дивуюсь, що так скоро одвернулись від покликавшого вас благодаттю Христовою на друге благовістє.
#7 Воно то не друге, та є такі, що вами колотять, і хочуть перевернути благовістє Христове.
#8 Та, коли б і ми або ангел з неба проповідував вам більш того, що ми проповідували вам, нехай буде анатема.
#9 Як перше рекли ми, так і тепер глаголю: коли хто благовіствує вам більш того, що ви прийняли, нехай буде анатема.
#10 Бо чи людей я тепер впевняю (шукаю), чи Бога? чи людям шукаю вгодити? Бо коли б я ще людям угождав, то не був би слугою Христовим.
#11 Звіщаю ж вам, браттє, що благовістє, благовіщене від мене, не єсть по чоловіку.
#12 Анї бо від чоловіка не прийняв я його, анї не навчивсь, а через одкриттє Ісуса Христа.
#13 Чували бо про життє моє колись у Жидівстві, що без міри гонив я церкву Божу, та руйнував її,
#14 і передував я в Жидівстві перед многими ровесниками народу мого, будучи аж надто ревнителем отцївських моїх переказів.
#15 Як же зволив Бог, що вибрав мене від утроби матери моєї, і покликав мене благодаттю своєю,
#16 відкрити в менї Сина свого, щоб я благовіствував Його між поганами, то зараз не радивсь я з тїлом і кровю,
#17 анї не вийшов у Єрусалим до тих, що були апостолами перш мене, а пійшов у Аравию, та й знов вернувсь у Дамаск.
#18 Потім через три роки пійшов я в Єрусалим, щоб побачитись із Петром, і пробув у нього пятнайцять день.
#19 Инших же апостолів я не видїв, тільки Якова, брата Господнього.
#20 Що ж пишу до вас, ось вам перед Богом, що не обманюю.
#21 Потім ходив я в сторони Сирські і Киликийські,
#22 був же незнаний лицем церквам Жидівським у Христї,
#23 а тільки чували, що гонивший нас колись тепер благовіствує віру, що колись руйнував,
#24 і прославляли у менї Бога.
##2
#1 Потім, по чотирнайцяти лїтах, пійшов я знов у Єрусалим із Варнавою, взявши з собою й Тита.
#2 А пійшов я по відкриттю, і предложив їм благовістє, котре проповідую між поганами, тільки на самотї, значнїщим, чи не марно я ходжу або ходив.
#3 Та й Тит, що був зо мною, не був, яко Грек, примушений обрізатись.
#4 А лжебратам, що крадькома ввійшли, щоб підгледїти волю нашу, що маємо в Христї Ісусї, щоб нас підневолити,
#5 ми анї на годину не поступились, корючись, щоб істина благовістя пробувала в вас.
#6 Від тих же, що здають ся чим бути (які вони колись були, менї байдуже: Бог не дивить ся на лице чоловіка); ті (кажу), що здають ся (чим бути), на мене нїчого не наложили.
#7 Нї, противно, зрозумівши, що звірено менї благовістє необрізання, яко ж Петрові обрізання:
#8 (хто бо допоміг Петрові до апостольства обрізання, допоміг і менї між поганами;)
#9 і, пізнавши благодать, дану менї, Яков, та Кифа, та Йоан, що здавали ся стовпами, дали правицї менї та Варнаві на товаришуваннє, щоб ми (були) для поган, а вони для обрізання;
#10 тільки щоб ми вбогих памятали, про що й я дбав, щоб се чинити.
#11 Як же прийшов Петр в Антиохию, устав я проти него в вічі, бо заслужив докору.
#12 Перше бо нїм прийшли деякі від Якова, він їв з поганами; як же прийшли, таївсь і відлучавсь, боячись тих, що були з обрізання.
#13 Лицемірили з ним також і инші Жиди, так що й Варнава зведений був лицемірством їх.
#14 Та, як побачив я, що вони неправо ходять по євангелській істинї, то я сказав Петрові перед усїма: коли ти, бувши Жидовином, живеш попоганськи, а не пожидівськи, то на що примушуєш поган жити пожидівськи?
#15 Ми по природї Жиди, а не грішники з поган;
#16 та знаючи, що не оправдуєть ся чоловік дїлами закону, а тільки вірою в Христа Ісуса, і ми увірували в Ісуса Христа, щоб оправдитись вірою в Христа, а не дїлами закону; бо не оправдить ся дїлами закону нїяке тїло.
#17 Коли ж, шукаючи оправдитись у Христї, і самі явились грішниками, то чи Христос не служитель гріху? Нехай не буде!
#18 Бо коли я знов будую, що зруйнував, то переступником себе представляю.
#19 Я бо через закон законові умер, щоб жити Богові.
#20 Я розпятий з Христом; живу ж уже не я, а живе Христос у менї; а що живу тепер у тїлї, то живу вірою в Сина Божого, що полюбив мене і видав себе за мене.
#21 Не відкидаю благодати Божої; коли бо через закон праведність, то Христос марно вмер.
##3
#1 Ой ви безумні Галати! хто вас очарував, щоб ви не корились правдї, (ви) котрим перед очима наперед був прописаний Христос, розпятий між вами?
#2 Про одно се хочу довідатись од вас: Чи дїлами закону прийняли ви Духа, чи, слухаючи, проповіддю віри?
#3 Чи такі ви незмислі, що почавши духом, звершуєте тепер тїлом?
#4 Марно стільки ви терпіли? Коли б тільки марно!
#5 Хто подає вам Духа і робить чудеса між вами, чи дїлами закону, чи проповіддю віри?
#6 Яко ж Авраам вірував у Бога, і полїчено йому за праведність.
#7 Знайте ж, що хто од віри, ті сини Авраамові.
#8 І писаннє знаючи наперед, що Бог вірою оправдує поган, благовістило Авраамові: що в тобі благословлять ся всї народи.
#9 Тим же хто од віри, ті благословенні із вірним Авраамом.
#10 Которі ж од дїл закону, ті під клятьбою; писано бо: Проклят, хто не встоїть у всьому написаному в книзї закону, щоб робити те.
#11 А що нїхто законом не оправдуєть ся перед Богом, се явно, бо праведний вірою жив буде.
#12 Закон же не од віри, та которий чоловік робити ме те, жити ме в тому.
#13 Христос викупив нас од клятьби закону, ставшись за нас клятьбою, (писано бо: Проклят всяк, хто висить на дереві,)
#14 щоб на поган благословеннє Авраамове прийшло в Христї Ісусї, щоб обітуваннє Духа прийняли ми через віру.
#15 Браттє, по чоловічи глаголю; одначе чоловічого закону ствердженого нїхто не відкидає, анї додає до него.
#16 Авраамові ж виречені обітування і насїнню його. Не сказано: І насїнням, яко про многі, а яко про одно: І насїнню твоєму, що єсть Христос.
#17 Оце ж глаголю, що завіту перше ствердженого від Бога про Христа, закон, що постав чотириста й трийцять лїт потім, не нехтує, так щоб обернути в нїщо обітуваннє.
#18 Бо коли від закону наслїддє, то вже не від обітування; Аврааму ж обітуваннєм дарував Бог.
#19 Що ж тодї закон? Задля переступів додано його, доки прийде насїннє, котрому обітувано; (і був він) уряджений через ангелів рукою посередника.
#20 Посередник же не єсть (посередник) одного, а Бог один.
#21 То хиба закон проти обітувань Божих? Нехай не буде! Бо коли б дано закон, що міг би оживляти, то справдї від закону була б праведність.
#22 Нї, зачинило писаннє усе під гріхом, щоб обітуваннє од віри Ісус-Христової дане було віруючим.
#23 Перше ж приходу віри, під законом стережено нас зачинених на віру, що мала відкритись.
#24 Тим же закон був нам учителем, (щоб привести нас) до Христа, щоб вірою нам оправдитись.
#25 Як же прийшла віра, то вже ми не під учителем.
#26 Усї бо ви сини Божі вірою в Ісуса Христа.
#27 Скільки бо вас у Христа хрестилось, у Христа одягли ся.
#28 Нема Жидовина, нї Грека; нема невільника, нї вільного; нема мужеського полу, нї женського: усї бо ви одно, в Христї Ісусї.
#29 Коли ж ви Христові, то ви насїннє Авраамове, і по обітованню наслїдники.
##4
#1 Глаголю ж: Доки наслїдник малолїток, доти не відрізняєть ся від слуги, хоч він і пан усього,
#2 а єсть під опікунами та доморядниками аж до нароку отця.
#3 Так же й ми, як були малолїтками, були підневолені первотинами сьвіта.
#4 Як же прийшла повня часу, послав Бог Сина свого, що родивсь від жени і був під законом,
#5 щоб викупив тих, що під законом, щоб ми прийняли всиновленнє.
#6 А що ви сини, то послав Бог Духа Сина свого в серця ваші, що покликує: Авва, Отче!
#7 Тим же вже більш не невільник єси, а син; коли ж син, то й наслїдник Божий через Христа.
#8 Тільки ж тодї, не знаючи Бога, служили ви тим, що не по природї були богами.
#9 Тепер же, знаючи Бога, більше ж будучи познані від Бога, як вертаєтесь до немочних та мізерних первотин, котрим знов наново служити хочете?
#10 Ви вважаєте на днї, місяцї, пори й лїта.
#11 Боюсь за вас, що може марно працював коло вас.
#12 Будьте, браттє, благаю вас, як і я: бо й я (такий), як ви. Нїчим ви мене не скривдили.
#13 Ви ж знаєте, що я у немощі тїла благовістив вам перше.
#14 І не погордували ви спокусою, що була в тїлї моїм, анї відопхнули, а як ангела Божого прийняли мене, як Христа Ісуса.
#15 Яке ж то було блаженство ваше! Сьвідкую бо вам, що коли б можна, ви б тодї, вирвавши очі свої, оддали менї.
#16 То чи вже став я ворогом вам, говорячи вам правду?
#17 Ревнують про вас не добре, а хочуть відлучити вас, щоб ви про них ревнували.
#18 Добре ж ревнувати всякого часу в доброму, тай не тільки, як я приходжу до вас.
#19 Дїточки мої, (ви,) котрими знов мучусь (перед родинами), доки Христос в'образить ся у вас,
#20 хотїв би я бути у вас сьогоднї і змінити голос мій: бо я в непевности про вас.
#21 Скажіть менї, ви, що хочете бути під законом: хиба ви закону не слухаєте?
#22 Писано бо, що Авраам мав два сини, одного від невольницї, а одного од вільної.
#23 Та що був од невольницї, родивсь по тїлу, а що од вільної, по обітницї.
#24 Се ж иносказаннє; се бо два завіти: один з гори Синая, що родить у неволю, котра єсть Агара.
#25 Бо Агара, се Синай, гора в Аравиї, прикладаєть ся ж до теперішнього Єрусалиму, і служить з дїтьми своїми.
#26 А вишнїй Єрусалим вільний; він мати всїм нам.
#27 Писано бо: Звеселись, неплідна, що не роджаєш; гукай та покликуй, ти, що не мучилась; бо в одинокої багато дїтей, більш нїж у тієї, що має чоловіка.
#28 Ми ж, браттє, по Ісааку дїти обітування.
#29 Та, як тодї, хто родивсь по тїлу, гонив того, хто по духу, так і тепер.
#30 Тільки ж бо що глаголе писаннє? Вижени невільницю й сина її, не має бо наслїдувати син невільницї з сином вільної.
#31 Оце ж, браттє, ми не дїти невільницї, а вільної.
##5
#1 У волї ж оце, котрою Христос визволив нас, стійте, і під ярмо неволї знов не піддавайтесь.
#2 Ось я Павел глаголю вам, що коли ви обрізуєтесь, Христос вам нїчого не поможе.
#3 Сьвідкую ж знов кожному чоловіку обрізаному, що винен увесь закон чинити.
#4 Обернулись ви в нїщо (одійшовши) від Христа; (ви,) що оправдуєтесь законом, од благодати відпали.
#5 Ми бо духом од віри надїї праведности ждемо.
#6 Бо в Христї Ісусї нї обрізаннє нїчого не може, нї необрізаннє, а віра, любовю сильна.
#7 Ви бігли добре. Хто заборонив вам коритись правдї?
#8 Сей перекір не від того (приходить), хто покликав вас.
#9 Трошки квасу все місиво квасить.
#10 Покладаюсь на вас у Господї, що не думати мете нїчого иншого, а хто колотить вами, понесе свій осуд, хто б він нї був.
#11 Я ж, браттє, коли ще проповідую обрізаннє, то чого ще гонять мене? Тодї обернеть ся в нїщо поблазнь хреста.
#12 Ой коли б відсїчено тих, що колотять вами!
#13 Ви бо, браттє, покликані на волю; тільки щоб воля ваша не була причиною (до гріха) тїлу; а любовю служіть один одному.
#14 Увесь бо закон в одному слові сповняєть ся: Люби ближнього твого, як себе самого.
#15 Коли ж ви гризете й заїдаєте один одного, то гледїть, щоб не були пожерті один від одного.
#16 Глаголю ж: Духом ходїть, і хотїння тїлесного не звершуйте.
#17 Бо тїло бажає (того що) проти духа, а дух, (що) проти тїла; се ж одно другому противить ся, щоб не, що хочете, те робили.
#18 Коли ж водитесь духом, то ви не під законом.
#19 Явні ж дїла тїлесні; оце вони: перелюб, блуд, нечистота, розпуст,
#20 ідолослуженнє, чаруваннє, ворогуваннє, свари, ненависть, гнїв, суперечки, незгода, єресї,
#21 зависть, убийство, пянство, бенкети й таке инше. Се наперед глаголю вам, яко ж і наперед глаголав, що хто таке робить, ті царства Божого не наслїдять.
#22 А овощ духа: любов, радощі, мир, довготерпіннє, добрість, милосердє, віра,
#23 тихість, вдержливість. На таких нема закону.
#24 А которі Христові, ті розпяли тїло з страстьми і хотїннєм.
#25 Коли духом живемо, духом і ходїмо.
#26 Не буваймо марнославні, один одного роздражнюючи і один одному завидуючи.
##6
#1 Браттє, хоч і впаде чоловік у яке прогрішеннє, ви, духовні, направляйте такого духом тихости, доглядаючи себе, щоб і тобі не бути спокушеним.
#2 Один одного тягарі носїть, і так сповняйте закон Христів.
#3 Коли бо хто думає, що він що єсть, бувши нїчим, сам себе обманює.
#4 Дїло ж своє нехай випробовує кожен, тодї хвалу в собі мати ме, а не в иншому.
#5 Кожен бо свій тягар нести ме.
#6 Нехай же дїлить ся той, хто учить ся слова, з тим, хто навчає всього доброго.
#7 Не обманюйте себе: З Бога насьміятись не можна; що бо чоловік сїє, те й жати ме.
#8 Бо хто сїє тїлу своєму, од тїла жати ме зотлїннє; а хто сїє духу, од духа пожне життє вічнє.
#9 Добре ж роблячи, не вниваймо, свого бо часу своє жати мем, не ослабіваючи.
#10 Тим же оце, доки час маємо, робімо добро всїм, а найбільш товаришам по вірі.
#11 Бачите, який великий лист написав я вам своєю рукою.
#12 Которі хочуть хвалитись по тїлу, ті примушують вас обрізуватись, тільки щоб за хрест Христів гонимим їм не бути.
#13 Бо і ті, що обрізались, і самі закону не додержують, а хочуть, щоб ви обрізувались, аби в вашому тїлї хвалитись.
#14 Мене ж не доведи (Боже) хвалитись (чим небудь) тільки хрестом Господа нашого Ісуса Христа, котрим менї сьвіт розпято, а я сьвітові.
#15 У Христї бо Ісусї нї обрізаннє нїчого не може, нї необрізаннє, а нове створіннє.
#16 І которі по правилу сьому живуть, мир на них і милость і на Ізраїлї Божому.
#17 На останок, нехай нїхто не завдає менї журби; бо я рани Господа Ісуса на тїлї моїм ношу.
#18 Благодать Господа нашого Ісуса Христа з духом вашим, браттє. Амінь.